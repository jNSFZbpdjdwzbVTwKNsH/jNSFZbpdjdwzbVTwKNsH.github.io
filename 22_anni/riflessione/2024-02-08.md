--- 
layout: page-private
title: 08/02
category: riflessione
---

Domani sarà l'ultimo esame che darò con Estina, forse, improbabile, sarà
l'ultima volta che la vedrò. Questo mi rende un po' triste. Vorrei dirle così
tante cose, vorrei tacere così tante cose. Non so cosa fare. Ma so cosa farò.
Assolutamente nulla. Non so perché mi sto comportando così. Ovviamente so perché
mi sto comportando così. Ogni tanto mi sembra di essere su di una macchina a
guida automatica. Che io vorrei scendere, ma la macchina ha la destinazione
già impostata. A volte ho l'impressione di non essere in grado di controllare la
macchina. Ma in realtà, la macchina sono le mie gambe e quello che non si ferma
sono io, che non ho intenzione di fermarmi, ma ho tutta la voglia di questo
mondo di rimpiangere quello che sto scegliendo prima ancora di averlo scelto.
Vorrei controllare i vortici nella mia testa. Voglio controllare quello attorno
a cui giro. In un qualche modo lo scelgo io, solo, non la parte cosciente di me.
Mi piacerebbe avere un inconscio più deciso, meno traballante. Non conosco, non
so e questo mi fa sentire molto fragile. Come un bambino in una grotta buia.
Come un aereo al contrario. Un aereo sotto sopra. Un aereo che va in acqua, che
va nella terra, che va nello spazio. Un aereo che va ovunque. Come un elettrone.
Piccolo insignificante, ma al centro di me stesso e per me stesso. Qual è il mio
nucleo, ne ho solo uno? Oppure sto passando da un nucleo ad un altro? Ho
l'impressione di non essere molto stabile. Forse il mio nucleo è radioattivo.
Invece, forse l'ho perso, l'ho smarrito.
