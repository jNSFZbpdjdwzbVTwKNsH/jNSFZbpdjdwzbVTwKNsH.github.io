--- 
layout: page-private
title: Obiettivi
category: riflessione
---

Alla fine delle superiori mi sono reso conto che ho preso la scuola poco
seriamente e mi sono ripromesso di impegnarmi di più all'università, molto di
più.  
Ho la sensazione di aver rispettato questo impegno, decisamente. Credo che dal
punto di vista accademico non avrei potuto fare di più e non avrebbe avuto senso
fare di più di quel che ho fatto. Credo davvero di aver datto tutto e sono
convinto che stia ancora dando il massimo.  
Sono umano, troppo umano, quindi alla fine di questa triennale tiro di nuovo le
somme.  
Mi sono divertito molto in questi 3 anni e ho apprezzato incredibilmente il
percorso che ho affrontato, con ostacoli e traguardi che mi hanno fatto battere
il cuore forte forte e mi hanno fatto sentire molto vivo.  
Alla fine di questo percorso, credo che la mia sofferenza maggiore dipenda dalla
mia situazione sociale. Non so che situazione sociale vorrei avere, sono un po'
indeciso. Ho conosciuto una quantità spropositata di persone e continuerò a
conoscerne di nuove. Il problema dell'obiettivo sociale che mi potrei dare è che
non dipende solo da me, ma anche e davvero molto da chi mi sta attorno e da chi
sono in grado di incontrare. Dato che è questa la causa di maggiore sofferenza,
tuttavia, voglio investire maggiore energia in questo aspetto.  
Anzi non sono sicuro che si tratti proprio di energia. A me piace il discorso
dell'efficienza massima, ovvero del risultato massimo con il minimo sforzo.
D'altra parte, mi piace anche il discorso dell'energia massima. Dando priorità
al risultato piuttosto che allo sforzo impiegato per ottenerlo.  

Voglio 
- dedicare maggire attenzione al modo in cui tratto le persone; 
- voglio essere un più proattivo; 
- voglio evitare burnout!

Reputo piuttosto complesso riuscire a capire quali siano i miei limiti. In un
eccesso di socialità, tendo a stancarmi e a chiudermi in me stesso. Oppure
smetto di studiare e mi dedico solo alla socialità, perdendo di vista
l'equilibrio che mi permette di stare bene. D'altra parte, in questa situazione
noto che qualcosa mi fa stare male e quindi c'è qualcosa che posso fare per
migliorare la situazione, per stare meglio.  
Voglio provare a discutere di questa cosa con il Genio, tra 3 o 4 settimane.
