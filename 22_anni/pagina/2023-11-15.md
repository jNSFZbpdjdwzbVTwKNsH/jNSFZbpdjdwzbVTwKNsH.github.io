--- 
layout: page
title: 15/11
category: pagina
---

Oggi mi sono svegliato alle 7. Sono andato a lavoro, come al solito. Ho finito
di lavorare alle 13 e sono andato in mensa. Ho mangiato e ho beccato il club di
Psycho. Mi ha fatto molto piacere vederli, ma non mi sono fermato molto con
loro.  
Verso le 14 sono andato in aula studio e ho cominciato a toccare con mano il
progetto di swe: sto svolgendo il ruolo del responsabile, più o meno. Ho
preparato una piccola presentazione per fare il punto della situazione e per
capire bene bene quello che dobbiamo fare. Sperando di organizzarci bene e
sprecando poco tempo. Ora abbiamo necessità di portare avanti l'analisi dei
requisiti. Fondamentalmente, dobbiamo scomporre il progetto in pezzi, per
riuscire ad orientarci dentro di esso; dobbiamo assegnare delle priorità a
ciascun pezzo; poi frammentiamo ancora e ancora fino a che ne vediamo la
necessità. A qualche livello di frammentazione ci fermiamo momentaneamente per
cominciare a fare _prototyping_, ovvero sia scriviamo una bozza di qualche
componente del progetto. Il _prototyping_, o prototipo, in italiano, ha lo scopo
di comprendere meglio quello che stiamo analizzando: pro, contro e fattibilità.
In modo tale, da aiutare a suddividere qualche componente in sottocomponenti.  
Forse mi piace un pochino organizzare le varie attività, capire quello che
bisogna fare e in quale ordine. Oltre ad essere divertente è fondamentale per un
gruppo di 6 persone che lavorano al medesimo progetto. Ora come ora dipendiamo
ancora molto l'uno dal lavoro dell'altro. Vorrei compiere velocemente i primi
passi, per riuscire a creare dei sottogruppi di 2 persone, che lavorano tra loro
e presentano il proprio lavoro al resto del gruppo.
Sono uscito dall'aula studio verso le 21.
Ho mangiato con l'Introverso e sono andato a casa sua a guardare qualche serie
tv. Quando Soldatino di Dio è tornato a casa anche io sono andato a dormire.
