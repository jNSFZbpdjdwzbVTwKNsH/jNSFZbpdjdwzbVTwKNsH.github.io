--- 
layout: page
title: 19/11
category: pagina
---

Oggi mi sono svegliato verso le 9. Ho fatto colazione e mi sono messo a
studiare. Verso le 13 ho pranzato, mi sono riposato una ventina di minuti e sono
tornato a studiare. Sto lavorando al progetto di ingegneria del software.
Fondamentalmente, studio quello che mi spiegano i miei docenti e leggo i 
documenti che producono i miei compagni di corso per fare bene o male la stessa
cosa. In questo modo prendo nota di quello che c'è da fare e lo scrivo su
github, in modo tale che i miei compagni di gruppo abbiamo la lista delle cose
da fare. Questa sera in particolare, teniamo una chiamata in cui ripeto quello
che dobbiamo svolgere e gli presento qualche _specimen_ di lavoro che ho
raccattato di qua e di là.  
I progetti che stiamo svolgendo, il mio gruppo e gli altri, sono lavori
dell'università, per questo motivo ci è richiesto di rendere pubblico bene o
male tutto il lavoro che produciamo. Descrivendo l'attività che svolgo sembra
che compia un copia ed incolla. In realtà, è molto fuorviante, ma è del tutto
impossibile copiare gli altri gruppi. Provo a spiegare meglio questo concetto
attraverso l'uso di una metafora: due studi di architettura devono costruire uno
un ospedale e l'altro una villa. I progetti sono fondamentalmente diversi, però
si può copiare, per esempio, il modo in cui si progetta: utilizzando prima
Blender e poi AutoCAD oppure utilizzando qualche altra tecnologia.  
Avendo poco tempo libero non ho modo di fare il riassunto della settimana.
