--- 
layout: page
title: 23/08
category: pagina
---

## Ieri

Ieri mi sono svegliato intorno alle 7.30. Stavo aspettando due pacchi per cui
sono rimasto a casa. Mi sono riposato un altro paio d'ore e poi ho cominciato a
lavorare sulla tesi. Dato che non mi ricordo bene bene quello che ho fatto, ho
riletto il diario della tesi, si tratta degli appunti delle cose che ho fatto
giorno per giorno.  
Ora mi manca da spiegare l'ultimo modello che ho implementato, purtroppo non mi
ricordavo il codice che ho scritto, quindi l'ho implementato di nuovo e ho
eseguito qualche test in più, ovviamente i risultati sono incredibilmente simili
a quelli precedenti. Ho scoperto che piuttosto che eseguire il codice sul mio
computer mi conviene eseguirlo su google colab, perché google mette a
disposizione dei server con una scheda grafia che portano i calcoli da 1h a
6min. Quindi in realtà sono riuscito a completare l'attività nella giornata di
ieri. Purtroppo non sono riuscito a ricevere uno dei due pacchi in casa quindi
mi toccherà andarlo a ritirare.  
Dopo pranzo, verso le 15 credo ho visto un topo in ingresso di casa mia, quindi
forse ci toccherà prendere un topolino. Ho già chiesto ai Rønnow e hanno
risposto che una gatta che hanno è incinta.  
La sera ho cominciato a leggere e a tradurre un libro danese, il libro si chiama
"De Bedste Familier" di Kim Blæsbjerg, il titolo si traduce come "Le migliori
famiglie". In 40 min ho tradotto mezza facciata. Più che altro mi rendo conto
che non conosco davvero nessuna parola, quindi ogni volta leggo una frase, mi
scrivo il significato delle parole che conosco, poi provo ad intuire il senso
della frase. Riscrivo la frase su chatGPT e le chiedo di tradurmi la frase
parola per parola. Poi riscrivo la frase tradotta e la rileggo e la rileggo.
Dopo che ho tradotto qualche frase, rileggo il paragrafo, cercando di ricordare
e "visualizzando" il signifato di ciascuna parola. Sicuramente non mi interessa
finire il libro in tempi brevi, piuttosto cerco di imparare più parole possibili
e un libro ne ha tante. Non credo che mi metterò mai a ripetere le parole per
memorizzarle, piuttosto mi interessa capire il contesto in cui vengono usate, il
modo in cui sono usate; per esempio come in inglese ci sono i verbi
fraseologici.  
Invece, ho intenzione di dedicare almeno un'ora al giorno per imparare il
danese. In particolare non sono sicuro di avere voglia di fare traduzioni ogni
giorno, quindi potrei sostituire la lettura/traduzione del libro con lo studio
della grammatica. Non credo di aver bisogno di fare esercizi di ascolto, tipo
audiolibri oppure film in lingua, perché vivendo in Danimarca, ho la sensazione
di essere esposto abbastanza alla lingua in questo senso e ho la sensazione di
essere stato esposto alla lingua. Ora voglio migliorare la lettura e la
scrittura, partendo dalla lettura.

## Oggi

Oggi mi sono alzato verso le 7.30, mi sono preparato il pranzo per oggi e per
domani, poi sono uscito di casa: sono andato in biblioteca. Sono arrivato in
biblioteca alle 10. Ci ho messo circa 30 min per raggiungere la biblioteca da
casa. Noto che la giacca ha un cappuccio che ripara molto bene gli occhiali
dalla pioggia, questo mi permette di non usare l'ombrello, proprio come avevo
intenzione di fare.  
Ho stuadio fino alle 16 in biblioteca, perché è questa l'ora in cui chiude. Mi
ha un po' deluso; senz'altro ho intenzione di girare varie biblioteche, per
esempio ho visto che il Black Diamond è una biblioteca tra le altre cose, quindi 
almeno qualche volta voglio studiare lì. Sia perchè la biblioteca sembra molto
bella, sia perché si trova in un posto molto fiko, sia perché voglio girare
varie biblioteche e non ne ho trovate poi così tante. Sotto questo punto di
vista suppongo che non avere un tavolo in camera (almeno per il momento) mi
spinge ad uscire più spesso di casa.  
Dopo la stesura della tesi sono andato in un negozio che si chiama Silvan, dove
ho comprato la lampada per illuminare tutta la stanza. Quindi ora mi mancano un
paio di sedie, un tavolo e un comodino. Tra queste cose direi che il comodino è
quello che ha la priorità, però mi sembra che quelli dell'ikea non mi
convincano, non sono sicuro, ma voglio fare qualche ricerca in questo senso.  
Tornando a casa, la metro ha avuto un guasto per le ultime tre fermate, così mi
sono fatto un paio di chilometri a piedi e ho visto un pochino la città.  
Ho cenato abbastanza presto, la sera mi sono dedicato al danese. Ho avuto poca
voglia di tradurre, quindi ho guardato una serie tv in danese con i sottotitoli
in danese, in modo tale da essere un pochino più passivo.
