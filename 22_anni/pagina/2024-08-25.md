--- 
layout: page
title: 25/08
category: pagina
---

A quanto pare faccio davvero fatica a scrivere il diario ogni giorno. Mi rendo
conto che arrivo alla fine della giornata che sono proprio distrutto e voglio
solo dormire. Di fatto scrivo il diario la mattina del giorno successivo.  
Sto scrivendo questo giorno domenica sera, quindi provo a ripercorrere la
giornata di sabato, che a quanto pare l'ho saltata e poi commento oggi.

## Ieri

Ieri mattina ho fatto poco e nulla, credo di aver dormito e guardato qualche
anime fino alle 11. Forse ho guardato un bel po' di anime. Non li riporto perché
erano episodi da 20 min, quindi sarebbe una lista piuttosto lunga, diciamo che
ho fatto un catch up degli anime che stanno uscendo in questo momento.  
Poi ho letto un po' il libro danese. Ho pensato tutto il giorno a proseguire il
lavoro della tesi, senza farlo. Ho solo letto il libro danese, che va avanti
sempre più spedito, ma sempre con estrema calma, non ho davvero un obiettivo
entro il quale finire questo libro di 600 pagine. Anche perché spero di
diventare davvero molto più veloce; cioè mi rendo conto che sono lento e credo
che mi sentirei soppraffatto se dovessi fare una road map o qualcosa del genere;
quindi lo tengo come un hobby che faccio quando ne ho voglia, almeno un'ora al
giorno.  
Ho fatto una passeggiata attorno al lago di fronte a casa. Noto che qui ci sono
molte più persone che fanno jogging rispetto a Padova, che reputo una città in
cui tante persone corrono. In effetti, mi sembra che quasi nessuno passeggi,
invece vedo un sacco di persone, anche di coppie, che corrono. Non è un'attività
che mi piace particolarmente, la corsa, ma credo che faccia un gran bene.  
Ho allungato un pochino la passeggiata e ho fatto la spesa.  
Verso le 17 sono uscito con la coinquilina. Dato che siamo 4 ragazzi e 1
ragazza, mi riferirò a lei come Coinquilina. Così ho conosciuto lei e un'amica
che stava ospitando qualche giorno. Siamo andati ad una festa in centro. Mi sono
divertito parecchio.  
Siamo tornati a casa verso le 23, ma siamo andati a dormire un po' più tardi.

## Oggi

Oggi mi sono svegliato con calma verso le 8 oppure le 9, non sono sicuro.  
Forse non lo specifico mai, ma la routine indiscussa per la mattina è doccia
appena mi sveglio e colazione, dopo comincia la giornata, in particolare sempre.  
Così mi sono messo a lavorare sul mio danese. Verso l'ora di pranzo mi sono
trovato con i coinquilini e abbiamo chiacchierato una o due ore per conoscerci
meglio. Ho pranzato e poi sono andato a trovare il papà danese e il fratello,
che chiamerò Orsacchiotto, perché mi ricorda tanto un orsacchiotto.  
Ho cenato con loro, ho anche incontrato la sorella del papà e il papà mi ha
fatto conoscere un sacco di suoi colleghi, tra cui un paio di persone che
parlano in italiano. Mi sono divertito molto. Quando le corse di cavalli sono
finite ho dato una mano in modo simbolico e poi sono tornato a casa, stanco e
soddisfatto della giornata.
