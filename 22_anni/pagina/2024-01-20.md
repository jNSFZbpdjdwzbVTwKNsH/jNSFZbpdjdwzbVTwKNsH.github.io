--- 
layout: page
title: 20/01
category: pagina
---

Oggi mi sono svegliato verso le 9.30, ma sono rimasto a letto fino alle 11.  
Ho fatto una sessione di studio la mattina, ovvero ho studiato un'ora e mezza.  
Poi ho pranzato. Dopo pranzo ho completato un altro paio di sessioni di studio.  
Poi ho cenato. Dopo cena ho studiato un'altra ora e mezza.  
Sto studiando ricerca operativa, ovvero come risolvere sistemi lineari più o
meno complessi senza perdersi tra i numeri. L'unico modo scoperto fino a questo
momento, sfrutta le matrici, che sono il modo più semplice e "minimo" per
rappresentare i sistemi lineari. Con "minimo" intendo, che le matrici raccolgono
il minor numero di informazioni necessarie e sufficienti per rappresentare un
sistema lineare. Un sistema lineare rappresenta una sezione di un iperspazione.
Un esempio è una qualunque area convessa in piano cartesiano, che può essere
rappresentata da nessun punto, un punto solo, oppure una regione del piano, come
un triangolo, un quadrato oppure un pentangono e così via, a seconda delle
equazioni che compongono il sistema. In realtà, le matrici rappresentano la
sezione di iperspazio anche in più di dimensioni. In questo corso, il numero di
dimensioni è contenuto in N, ovvero nei numeri naturali: 0, 1, 2, 3, ...  
Per gli argomenti trattati, ho l'impressione di tornare in seconda superiore,
anche se ovviamente gli argomenti sono un pelo più approfonditi.  
Per fare un paragone, in questo corso calcoliamo la soluzione ottima di un
sistema di disequazioni, data una funzione obiettivo di massimo o minimo. Il
machine learning fa la stessa identica cosa, solo che il sistema lineare è
talmente complesso che un computer ci mette troppo a trovare la soluzione
ottima, quindi questa viene approssimata. Approssimando la soluzione si arriva
ad una soluzione che potrebbe non essere ottima, ma il cui valore si avvicina
parecchio alla soluzione ottima.  
Non solo, in realtà nel machine learning non è detto che il sistema che si va a
risolvere sia lineare. Per quello che ho capito, i sistemi non lineari vengono
approssimati a sistemi lineari, che sono sufficientemente precisi da fornire una
soluzione accettabile, molto migliore di una qualunque soluzione che potrebbe
trovare una persona.  
Infine, mi sono riposato. In realtà mi sono riposato anche dopo ogni pasto.
