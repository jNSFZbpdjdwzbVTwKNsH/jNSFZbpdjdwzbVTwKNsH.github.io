--- 
layout: page
title: 28/09
category: pagina
---

Sono tornato in Danimarca l'altro ieri.  
Per prima cosa sono tornato a casa e ho riordinato la valigia e la mia stanza: 
non avevo fatto il bucato prima di partire e non avevo nemmeno passato
l'aspirapolvere o cambiato le lenzuola. Poi ho pranzato e sono andato a ritirare
la tessera dell'università.  
Per ritirare la tessera sono andato in un campus dall'altra parte della città,
il campus era davvero molto fiko. Il mio campus è il campus di scienze ed è
ancora in costruzione, per cui in centro ad esso c'è un cantiere, mentre questo
era finito con tutte le costruzioni nuove eccetera. Ho anche scoperto che ogni
giovedì c'è una cena sociale che per noi studenti viene 50 dkk (corone), che
equivalgono a circa 7 euro.  
Ho studiato in questo campus il resto del giorno.  

---

Ieri mi sono alzato alle 10, ho piegato il bucato e sono andato in una
biblioteca in centro a Copenhagen. Senz'altro era una bella biblioteca, tuttavia
non la ritengo particolare rispetto allo standard di Copenhagen. Ho completato
l'assignment di AP.  
Poi sono andato in un altro campus della mia università in centro alla città, 
dovrebbe essere il dipartimento di economia, scienze politiche e sociologia. 
Sono andato in questo dipartimento perché il pranzo al sacco che mi ero portato 
dietro era congelato e in ogni campus ci sono un sacco di cucine con microonde e 
frigoriferi e forni e ogni tanto anche fornelli. Ho mangiato in questo 
dipartimento e ho fatto un sonnellino, una pennichella.  
Il pomeriggio sono andato al Black Diamond e ho studiato danese.  
Poi sono andato all'ikea e ho comprato il comodino che mi serviva.

---

Questa mattina mi sono svegliato alle 7 per andare a Horsers per il compleanno
del marito della mamma danese.
