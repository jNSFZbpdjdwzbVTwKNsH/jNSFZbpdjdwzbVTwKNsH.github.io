--- 
layout: page
title: 21/01
category: pagina
---

Mi sono svegliato alle 9 e mi sono alzato alle 9.30. Ho fatto delle minime
faccende di casa e poi mi sono messo a studiare. Ho pranzato e ho studiato tutto
il pomeriggio. Poi ho cenato e mi sono riposato.  
Per fortuna o purtroppo, ho passato l'esame di inglese, quindi in teoria posso
andare in Danimarca. A questo punto, si manifesta tanto sudore. D'altra parte,
la media che viene usata per controllare l'accesso in magistrale risulta quella
attuale e non quella alla fine dei corsi. Questo ha una chiara implicazione:
faccio tutte le domande di iscrizione del caso, che tanto scadono il primo
marzo; il piano B, ovvero rimanere a Padova, mi richiede una media del 24, per
cui posso accettare bene o male qualunque voto. Tanto ho già fatto il 
_transcript of records_ e i voti dopo non li guarda più nessuno. Questo vuol
dire che, tutto sommato, riesco a prendere un sospiro di sollievo.  
Per quanto riguarda ricerca operativa, ho l'impressione di aver studiato tutto.
Quindi domani finisco di leggere gli ultimi argomenti, anche se non credo che li
chieda. Infine, il 23 faccio un po' di prove d'esame, così vedo quali teoremi
devo scrivermi nell'A4 (che mi posso portare).  
Credo che comincerò a guardare in merito alle iscrizioni in magistrale
all'inizio di febbraio, dopo il progetto di tecnologie web: ho intenzione di
prendermi un paio di giorni di riposo, così mi rimane abbastanza tempo per
preparare l'esame senza impazzire.
