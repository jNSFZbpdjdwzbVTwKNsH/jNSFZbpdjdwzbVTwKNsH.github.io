--- 
layout: page
title: 10/05
category: pagina
---

È parecchio tempo che non scrivo. Volevo vivere, perchè dopo aver scritto tanto
ho comiciato a sentirmi vuoto, come se avessi dato tutto. Quindi sentivo il
bisogno di chiuderlo per riprenderlo dopo un po', per riprendere in mano questo
hobby con una nuova prospettiva, penso. Ormai è più di un anno che ho comiciato
questo diario. Più passa il tempo e più penso che sarebbe molto fiko continuare
a tenerlo, soprattutto se vado effettivamente in Danimarca. Oggi ho avuto una
buona notizia: ho preso un borsa di studio, quindi diventa più semplice da un
punto di vista economico sostenermi in Danimarca.  
Senza scrivere il diario, faccio molta fatica a percepire il tempo trascorrere.
Ho l'impressione di trovarmi su di un treno che corre velocissimo. Il treno è
una freccia rossa, per cui si sta comodi, c'è pure il baretto. Anzi mi sembra di
essere con un paracadute su di una corrente ascensionale, per cui se voglio
posso spostarmi ed uscire da essa, però sono curioso di andare un po' più in
alto, perchè non ci sono mai stato :)  
Vorrei trovarmi un po' di tempo per rileggere quello che ho scritto, per toccare
con mano quanto sono cambiato e per rimanere deluso. D'altra parte, non voglio
leggermi: voglio aspettare qualche anno prima di rileggermi, così  
Volevo vivere, però non è che vivendo non possa scrivere, è una scusa un po' del
cazzo. Diciamo le cose come stanno! Non avevo troppa voglia di scrivere. Credo
che la situazione abbia in sé anche un senso di disagio che ho avuto in questo
periodo, una sorta di timore di quel che potrebbe essere: sono uscito con una
ragazza che mi è piaciuta molto e poi ho cominciato a pensare, quando è troppo
presto condividere questo diario e quando diventa opportuno? A me piace davvero
un sacco questo diario, quindi mi verrebbe istintivo farlo conoscere il prima
possibile. Così ho fatto. Però non credo che incontrerò mai più quella persona
così carina. D'altra parte mi rendo conto che non è questo il motivo per cui non
la vedrò più.
