--- 
layout: page
title: 29/08
category: pagina
---

Ho saltato il blog per qualche giorno e devo dire, questi giorni sono stati
abbastanza intensi. Vedo di provare a ricordare cosa è successo.  

## 26

Il 26 mi sono svegliato abbastanza presto e sono andato con la Coinquilina a
studianre presso il Black Diamond. In realtà abbiamo studiato fino all'ora di
pranzo assieme, poi lei è andata a lavorare.  
Io ho continuato a studiare fino alle 19. Volevo proseguire, ma mi era venuto un
mal di testa abbastanza forte e ho deciso di tornare a casa. Tornando a casa ho
preso una lampada per illuminare la stanza e mi sono fatto le ultime due fermate
della metro a piedi, perché c'è stato qualche problema con essa.  
Una volta a casa, non avevo assolutamente nessuna voglia di mangiare, ma ho
cenato e poi mi sono messo subito a dormire.  
Non mi è piaciuta molto questa giornata, però ho studiato molto bene.

## 27

Il 27 volevo uscire per andare a studiare, ma dopo la colazione, mi sono reso
conto che non avevo cibo in casa. Quindi sono andato a fare la spesa, in
particolare ho comprato gli ingredienti per la torta salata e l'ho fatta, poi ho
studiato un'oretta e mezza. Poi ho pranzato.  
Il pomeriggio sono andato a comprare una bici a Buddha Bikes. Ho preso una bici
usata, molto arrugginita: il proprietario come colore ha scritto "rusty" (btw a
me piace molto rust, il linguaggio di programmazione).  
Il resto del giorno sono andato a zonzo per Copenaghen. 
La bici funziona davvero bene: vedo tutti pedalare e io invece freno perché vado
gli voglio stare dietro e non li voglio superare. Tra l'altro, frena pedalando
all'indietro, quindi i freni dovrebbero essere molto più duraturi, d'altra parte
si fa fatica a frenare di colpo. Lo credevo un problema ma le piste ciclabili
per Copenaghen sono organizzate in modo tale per cui è come andare in macchina e
non c'è davvero ragione di frenare all'improvviso; e comunque nel giro di due o
tre metri mi fermo. Tra l'altro, ho scelto la mia bici per la comodità: dato che
l'università è a 30 min da casa, vuol dire che passo almeno 1h al giorno sulla
bici, quindi la voglio la più comoda possibile. Finalmente, anche se è costata
abbastanza, mi piace molto e me la approvo.  

## 28

Ieri sono andato alla giornata di benvenuto per gli studenti stranieri della mia
università. L'evento è durato tutto il giorno, ma ho partecipato solo fino
all'ora di pranzo, in cui hanno spiegato le regole generali dell'università: per
esempio si può provare a dare un esame al massimo 3 volte e non si può rifiutare
l'esito di un esame; considerando che un esame risulta passato dal 2 (su 12) in
su, credo che sarà difficile passare gli esami con i risultati che voglio.  
Ho mangiato all'evento, perché il pranzo era offerto. Poi sono rimasto nel mio
dipartimento a studiare per la tesi. L'ho finita e ne sono incredibilmente
soddisfatto.  
Ho trascorso il resto del giorno con un amico di Soldatino di Dio: un suo amico
si è trasferito a Copenaghen per frequentare la magistrale qui, ha avuto qualche
problema a trovare appartamento, quindi gli ho suggerito la casa dove abito io
ed è venuto. Ho bisogno di pensare un soprannome per questa persona, perché 
credo che trascorrerò molto tempo con lui. Per il momento mi sta simpatico. Ha
confessato di essere un po' teso, perché è la prima volta che si sta trasferendo
all'estero. Per qualche motivo io non mi sento teso.

## 29

Questa mattina ho cominciato a rileggere la tesi. Voglio rileggermela tutta e
poi la mando al mio professore, così faccio anche tutte le pratiche per
concludere il tirocinio. Non so che cosa farò oggi.
