--- 
layout: page
title: 02/09
category: pagina
---

Dunque oggi dovrei recuperare tre giorni, sabato, domenica e oggi. Non ho troppa
voglia di recuperarli nel dettaglio. Li riassumo velocemente.  
Dunque, sabato ho fatto un giretto per Copenaghen, con il Calmo. Ho deciso che
chiamerò in questo modo l'amico del Soldatino di Dio, perché mi trasmette
davvero molta calma.  
Domenica sono rimasto a casa: la mattina ho messo in ordine la casa e ho fatto
il bucato, mentre il pomeriggio, con calma ho preparato le lasagne. Sia sabato
che domenica sono andato a dormire relativamente presto.  

## Oggi

Oggi mi sono svegliato alle 7, come ogni giorno. Alle 9 ho avuto la prima
lezione della magistrale: il corso si chiama Machine Learning A; la A sta per
prima parte, infatti ho intenzione di seguire anche Machine Learning B.  
L'introduzione del corso è stata piuttosto noiosa e sono abbastanza tranquillo
nell'affermare che ho già trattato tutti gli argomenti che approfondiamo in
questo corso alla triennale. Considerando tutte le cose che devo ancora fare,
reputo di aver preso una buona decisione, avendo deciso di seguire un corso non
nuovo questo primo semestre. Spero di avere lo stesso pensiero anche alla fine
della magistrale; piuttosto, se voglio studiare anche qualcosa di nuovo, credo
che ne avrò modo nel corso della magistrale.  
Dopo la lezione ho mangiato con qualche compagno di corso, anche se avevano una
lezione il pomeriggio, quindi li ho salutati e mi sono rilassato ancora una
volta con il Calmo. Il Calmo si è preso il raffreddore quindi verso le 16 è
tornato a casa, mentre io mi sono diretto verso una biblioteca e ho completato i
"compiti" per la settimana del corso di Machine Learning.  
Dunque come funzionano i "compiti"? Praticamente ogni settimana bisogna
completare alcuni esercizi che sono assegnati dal professore. Per potersi
iscrivere all'esame è necessario ottenere almeno metà dei punti totali
accumulabili all'interno dello svolgimento del corso. Se non si ottengono
abbastanza punti non si può dare l'esame, d'altra parte, questi compiti non
hanno alcun impatto sulla valutazione finale. Per quanto riguarda Machine 
Learning, l'esame si svolge a casa e abbiamo una settimana di tempo per 
completarlo e consegnarlo.
