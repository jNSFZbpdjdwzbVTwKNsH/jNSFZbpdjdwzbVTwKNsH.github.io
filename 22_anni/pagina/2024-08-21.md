--- 
layout: page
title: 21/08
category: pagina
---

## Ieri

Ieri mattina ci siamo svegliati presto come al solito e abbiamo deciso di
rimanere a casa a chiacchierare rispetto agli argomenti che abbiamo studiato
durante la tesi.  
In particolare, il Genio mi ha raccontato quello che ha svolto durante la sua
tesi e io ho provato a fare lo stesso. Abbiamo pranzato e poi l'ho accompagnato
in aereoporto.  
Dopo averlo salutato sono tornato a casa, perché il biglietto della metro stava
per scadere, così ho fatto la spesa ovvero ho comprato il cibo per i prossimi
giorni. Poi mi sono fatto una passeggiata per il quartiere dove abito, Rødovre;
infatti, sono andato nel centro commerciale e ho comprato due o tre cose che mi
sembrava che mi mancassaro, come una ciabatta, un tagliaunghie, delle
tovagliette, cose di questo tipo. Ho anche comprato un metro e ho preso le
misure dell'intera stanza, così che mio papà mi possa fare qualche progettino
per organizzare al meglio lo spazio della mia camera.  
In particolare, ho solo un letto e manca la luce, quindi vorrei almeno una
lampada e un comodino accanto al letto. Finalmente, vorrei un posto in cui
mettere i vestiti, perché al momento sono distribuiti tra la valigia e il
pavimento.  
La sera mi sono rilassato guardando gli anime che mi sono perso durante la
settimana di vancanza. Sono felice di come si sia risolta la vacanza, perché mi
ha permesso di staccare e di divertirmi davvero molto, ora non vedo l'ora di 
finire la tesi e voglio recuperare le ultime cose per considerarmi sistemato.

## Oggi

Mi sono alzato verso le 7.30, ho fatto colazione e mi sono preparato il pranzo,
poi sono uscito.  
Oggi ho combinato a fare le cose legali per trasferirmi, almeno la parte online,
sono un po' indeciso se dovrei prenotare anche l'appuntamento in "questura",
suppongo che lo farò domani, per dopodomani e lì mi diranno se posso ricevere il
CPR number (tipo provvidenza) oppure se devo aspettare di essere effettivamente
iscritto all'università.  
Ho visitato il mio dipartimento, più o meno, infatti ho trovato una stanza
vuota con un tavolo dove ho studiato fino alle 16.30. Principalmente ho corretto
qualcosa qui e lì di tecnologie web. Ho visto che il mio dipartimento è davvero
molto vicino alla metro, quindi se voglio "ottimizzare" il mio tempo, posso
pensare a qualcosa da fare/vedere oppure ascoltare durante il tragitto, mentre
sono semi addormentato.  
Sto cominciando a farmi la lista delle cose da fare tutti i giorni, prima lo
trovavo piuttosto stressante e quasi una perdita di tempo. Ora, invece, mi rendo
conto che mi aiuta a non dimenticare nulla, direi che piuttosto è rilassante
perché non ho bisogno di tenere tutto a mente. In più, tendenzialmente non
finisco tutte le cose da fare il giorno stesso, quindi non mi dimentico delle
cose anche tra i giorni. Ma soprattutto, mi aiuta a vedere quello che faccio
ciascun giorno, come report giornaliero, perché le cose che ho fatto non le
cancello, ma le segno come completate.  
L'unica cosa, voglio assolutamente trovare un'estetica più carina per la todo
list e può darsi che pensi ad una pagina web per gestirla al meglio, perché
comunque voglio tenerla all'interno del sito.  
Ho cominciato ad arredare la stanza, in particolare ho preso due buste piuttosto
grandi da mettere sotto il letto, per utilizzare quello spazio, senza che i
capelli ci vadano sopra e rendendo l'estrazione delle cose più comoda; ho
comprato una lampada, perchè non avevo luci nella stanza prima e ho l'armadio.
Volevo comprare anche il comodino, ma lo voglio alto più o meno come il letto,
per poterci mettere il computer senza dovermelo tenere sul letto e mi sono
dimenticato di misurare l'altezza del letto, quindi ho rimandato l'acquisto.  
Non so ancora cosa farò questa sera, probabilmente andrò a dormire presto.
