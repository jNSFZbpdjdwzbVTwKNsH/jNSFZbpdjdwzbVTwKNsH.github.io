--- 
layout: page
title: 19/08
category: pagina
---

Mi sono svegliato verso le 7, ho fatto la doccia e ho svegliato il Genio.  
Verso le 9 siamo usciti di casa e siamo arrivati al museo nazionale di
Copenhagen in tempo per l'apertura.  
Siamo stati 4h dentro al museo nazionale. Mi è piaciuto molto, però mi ha
stremato. Prende la storia della Danimarca molto alla lontana, partendo dalla
preistoria e arrivando fino ai giorni nostri. Mette in luce come la cultura
classica (greca e romana) sia giunta fino a qui e per contro in quale modo la
cultura vichinga abbia influenzato il resto dell'Europa; in effetti, l'inglese
ha una fortissima influenza nordica, perché i vichinghi hanno colonizzato
l'Inghilterra.  
Ho trovato interessante anche il rapporto tra la Danimarca e la Chiesa 
cattolica.  
Poi abbiamo pranzato sull'erba e siamo andati in giro per il centro della
capitale. La sera verso le 18 ci siamo fatti un giretto per Tivoli, il parco
divertimenti situato nel centro della capitale, che di sera è illuminato da
moltissime luci, che creano un'atmosfera molto suggestiva.  
Infine, tornando a casa ci siamo fermati da un paninaro vicino a casa mia per 
cena.
