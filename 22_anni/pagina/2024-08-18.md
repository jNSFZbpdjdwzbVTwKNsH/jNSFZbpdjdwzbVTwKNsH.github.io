--- 
layout: page
title: 18/08
category: pagina
---

## 15

Il 15 dopo che sono sceso dal treno sono andato a casa dei genitori della mamma
danese. Sono stati molto gentili: abbiamo cenato assieme e abbiamo chiacchierato
tutto il pomeriggio e la sera. Poi eravamo stanchi e ci siamo ritirati nelle
nostre stanze verso le 22.

## 16

Ci siamo svegliati abbastanza presto: tendo ad alzarmi alle 7 di mattina. Ho
fatto la doccia poi ho chiacchierato un po' con il Genio e alle 8 abbiamo fatto
colazione. Abbiamo chiacchierato con i nonni un paio d'ore e poi ci hanno
portato in stazione: siamo andati a Aarhus. In questa città ho rivisto un mio
compagno del tempo delle superiori. Chiamerò il mio compagno di classe il
Rappresentante. Con il Rappresentante abbiamo visto Arus, il museo più famoso di
Aarhus. L'altro ieri c'erano principalmente 3 mostre di quadri, un paio di arte
contemporanea e poi c'era la vista panoramica dalla cima dell'edificio.  
Dopo Arus siamo andati a mangiare street food, che avrei reputato più caro. Sto
rivalutando i prezzi in Danimarca, credevo che fosse un pochino più costosa,
invece penso che il cibo non mi prenderà più di 300 euro al mese, che sono più o
meno 2300 corone. Poi abbiamo passeggiato e chiacchierato con Tobias; per
esempio, siamo passati per l'orto botanico e abbiamo visto la città vecchia. La
città vecchia sarebbe un quartiere in cui hanno ricostruito tutte le strade e
gli edifici come erano nel 1800. Finalmente abbiamo accompagnato Tobias alla
fermata del tram lungo il mare; io e il Genio ci siamo fermati a chiacchierare
un paio d'ore poco lontano da lì, aspettando che i genitori danesi ci passassero
a prendere.  
I genitori danesi ci hanno portati dal marito della nonna danese e dal gemello
che fa affari. I due ci hanno portati a casa della sorella della mamma, dove
finalmente abbiamo incontrato la famiglia materna. Descriverei di più ma mi
rendo conto che non ne ho il tempo e temo di avere anche poca voglia. In ogni
caso si è trattato di un incontro molto piacevole e affettuoso.  
Ancora una volta i nonni danesi ci hanno riportati a casa loro e siamo andati a
dormire.

## 17

Il 17 ci siamo svegliati alle 7, abbiamo fatto colazione alle 8. Abbiamo
chiacchierato un paio d'ore con i nonni, poi ci siamo ritirati nelle nostre
stanze dove abbiamo chiacchierato e ci siamo preparati per i festeggiamenti. 
Per le 14:30 siamo usciti di casa e ci siamo diretti nel luogo del party.  
Si tratta di un podere per allevare e allenare cavalli, un amico del padre
danese ha messo a disposizione il luogo per la festa.  
Ho rivisto la famiglia danese, sia la parte materna che la parte paterna. Ho
incontrato anche degli amici stretti della mia famiglia.  
Abbiamo chiacchierato del più e del meno e siamo stati assieme per celebrare la
famiglia danese. Ci siamo divertiti molto e mi sembra che anche il Genio abbia
avuto modo di trascorrere una bella giornata, malgrado non conoscesse nessuno.  
Alla fine della giornata il ragazzo della sorellina mi ha detto che devo
organizzare un home warming. Come priorità, prima di fare questa cosa, ho
intenzione di allestire un pochino la stanza e comprare due o tre cosucce giusto
per renderla casa mia. Poi credo di potere fare questa cosa. Suppongo che
scriverò anche alla sorellina per avere un po' di aiuto in questo senso. Credo
di dover chiedere anche un parere in questo senso alla proprietaria di casa, che
a quanto pare avrò modo di vedere tra poco tempo.

## 18

Oggi ci siamo svegliati alle 10 e abbiamo fatto colazione con i nonni. Abbiamo
parlato un'oretta e poi ci siamo fatti portare in stazione.  
Purtroppo siamo riusciti a trovare un posto per sederci comodamente solo per 10
min. Tuttavia ho avuto modo di chiedere ai due signori davati a me un consiglio
di lettura danese. Infatti ho intenzione di leggere dei libri in lingua per
accumulare vocaboli su vocaboli.  
Siamo arrivati a Copenaghen per le 15.30. Siamo tornati a casa per pranzare, poi
ci siamo fatti una passeggiata: da Nyhavn alla Sirenetta e poi mogi mogi (più
che altro stanchi) ci siamo ritirati a casa. Dove abbiamo continuato a
chiacchierare. Ho l'impressione che in queste vacanze io e il Genio stiamo
parlando davvero davvero molto. Chissà se questa cosa distruggerà le mie
batterie sociali e quindi quando comincerò l'università non avro più voglia di
conoscere assolutamente nessuno.
