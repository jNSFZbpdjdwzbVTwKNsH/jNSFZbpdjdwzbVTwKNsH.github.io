--- 
layout: page
title: 05/09
category: pagina
---

Faccio tanta fatica a tenere il diario, per quanto vada a dormire decisamente
presto.  
Dunque martedì ho avuto la prima lezione del secondo corso del blocco attuale,
ovvero Advanced Programming. La lezione è stata per lo più un'introduzione,
quindi è stata un po' noiosa, d'altra parte il linguaggio che usiamo è Haskell e
il corso sembra essere davvero molto divertente; quanto meno ha le premesse per
esserlo.  
Il resto del giorno ho chiacchierato con gente a caso e ho svolto gli esercizi
della settimana del corso che ho seguito. Gli esercizi non mi sono piaciuti
troppo, però non sono difficili da portare a termine, quindi non importa.  
Mercoledì ho il giorno libero, ovvero senza lezioni. La mattina ho per lo più
dormito. Ho fatto la presentazione della discussione della tesi e sono riuscito
a mettermi in contatto con il mio relatore. Purtroppo non sono riuscito ad
ottenere il modulo che mi è necessario per concludere la triennale, quindi oggi
(giovedì) mi tocca scrivere ai vari professori per ottenere il modulo.  
Ho consegnato l'assignment del corso di Machine Learning e poi ho letto un po'
del libro danese. Ho l'impressione che sto cominciando ad essere in grado di
leggere in danese, anche se non capisco proprio tutto. In ogni caso, quando si
impara la curva di apprendimento è logaritmica, che vuol dire che all'inizio si
impara davvero tanto molto velocemente e poi si impara sempre meno e più
lentamente.  
Spero di riuscire a migliorare anche il listening, mentre non sto allenando per
niente lo speaking. Credo che leggerò almeno un altro paio di settimane, poi
voglio trovare qualche modo per usare il danese in modo più attivo: ovvero
parlando con qualcuno oppure scrivendo qualcosa. Perché queste due attività
permettono di rafforzare la memoria e di imparare davvero bene una lingua.  
Sto anche guardando una serie TV in danese.  
Oggi ho la seconda lezione di Advanced Programming. Ho visto che ho 4 lezioni la
settimana per un totale di 10h di lezioni. Ho la sensazione che avrò molto tempo
libero, almeno questo blocco. Mi piace, ora mi devo riadattare ad uno stile di
vita più rilassato. Una delle attività che inserisco nella mia routine è lo
studio del danese, però potrei pensare di introdurre qualche altra attività da
portare avanti con una certa costanza. Le prime due settimane di università
tuttavia le voglio libere, al massimo faccio liste di cose che potrei fare.  
Credo che potrei anche preparare una bella discussione della tesi.

