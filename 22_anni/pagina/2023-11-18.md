--- 
layout: page
title: 18/11
category: pagina
---

Mi sono svegliato alle 9. Ho fatto colazione e ho studiato. Mio fratello è 
andato a fare il parzile di fisica 2, che dovrebbe essere parecchio complesso. 
Quando è tornato a casa abbiamo mangiato. Poi sono tornato a studiare swe. Mi 
sto chiarendo le idee riguardo a quello che stiamo facendo. Lo sto comprendendo 
bene. Verso le 18 ho smesso di studiare e ho cominciato a riposarmi. A dire il
vero ho cominciato a rivedermi
[Go](https://en.wikipedia.org/wiki/Go_%28programming_language%29). Tra i pochi
linguaggi che ho imparato fino ad ora, c'è go. Voglio proporre al gruppo di swe
di sviluppare il _backend_ del progetto in Go. Go è un linguaggio che ho
imparato ad usare per sviluppare Weav. Le caratteristiche principali di Go sono
la sua semplicità e le sue prestazioni. Di per sé mi piace molto di più Rust di
Go, perché la sintassi di Rust, permette di essere molto espressivi. Per
converso, Go ha una sintassi minimale. Rimane un linguaggio _object-oriented_,
ma non permette le cose brutte dell'ereditarietà di cpp, sono questo punto di
vista è molto più simile a Rust, per quanto la gerarchia dei tipi in Go sia
davvero molto più semplice a quella di Rust. Proprio per la sua facilità di
sviluppo voglio provare a sviluppare questo progetto in Go: voglio laurearmi,
quindi non ho intenzioni di adottare scelte tecnologiche che portino dei
rallentamenti; al contrario sto pensando come ridurre al minimo le tempistiche
di sviluppo di questo progetto. Più o meno, that is. Se volessi davvero ridurre
al minimo le tempistiche, farei questo progetto in Python, prendendo il codice
di Weav: i due progetti risultano essere davvero molto simili. Così facendo,
probabilmente riuscirei a consegnare il progetto nel giro di un mesetto, senza
troppa fatica. D'altra parte, se non imparo qualcosa di nuovo nel mentre, mi
annoio e non lavoro. Per questo motivo, mi piacerebbe molto adottare Go: così
imparo qualcosa di nuovo, più o meno.
