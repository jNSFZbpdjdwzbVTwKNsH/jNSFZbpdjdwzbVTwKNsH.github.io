--- 
layout: page
title: Routine
category: pensiero
---

Il mio ultimo anno della triennale ho imparato che cosa vuol dire avere una
routine. 
Ho imparato a rispettare una routine.
Ho imparato a apprezzare la routine.  
In aggiunta, un mio amico mi ha fatto notare che l'accademia tende ad imporre
una routine. Mi sono sempre sentito incapace di seguire la routine accademica,
d'altra parte, il tema della routine mi ha incuriosito e voglio approfondirlo.

Definisco routine come un insieme di azioni che si ripetono quotidianamente.  
Per quanto abbia imparato a rispettare e a seguire una routine, nel corso di un
anno ho constatato che una routine cambia continuamente ed inesorabilmente.  
Traduco routine come abitudine, penso che sia la parola italiana che meglio
preserva il concetto nella mia testa.
Credo che l'abitudine sia uno strumento molto potente, e quindi ritengo che 
comprendere il funzionamento di questo strumento possa aiutare notevolmente ad
affrontare la vita nella sua quotidianità.  

Ogni strumento ha dei limiti e nessuno strumento è onnipotente. Voglio intendere
che l'abitudine ha dei limiti e ci sono dei momenti nei quali non è adatta e
risulta deleteria. Voglio definire meglio questo strumento, per comprenderne i
vantaggi e i limiti.
Avere una routine vuol dire che quando ti svegli la mattina, hai un insieme di
azioni già programmate all'interno della giornata. Raramente la mia routine
pianifica l'intera giornata, ma piuttosto si concentra su alcune fasce orarie.  
Una cosatante nel corso del terzo anno della triennale è stata la routine della
mattina: ogni mattina mi sveglio; mi alzo dal letto; faccio colazione; 
mi lavo i denti; mi vesto; preparo lo zaino ed esco di casa.  
La mia routine della mattina è sempre la stessa e occupa più o meno un 
ora/un'ora e mezza ogni mattina, a seconda della quantità di energia che sento
quella mattina.    

Il primo semestre, dopo la routine della mattina, andavo in segreteria e
lavoravo per 5 ore; poi andavo in mensa e pranzavo; lì incontravo dei miei amici
e rimanevo a chiacchierare fino alle 15; poi mi recavo in aula studio, fino alle
20 o alle 21; poi tornavo a casa e cenavo. 
Finalmente, da questo momento il tempo non era più programmato.  

Il secondo semestre, non lavoravo più in segreteria, ma ho
continuato a mantenere una routine simile: al posto di andare in segreteria mi
recavo in aula studio; in mensa non incontravo più i miei amici, invece ho 
stretto nuove amicizie, però mangiavo per lo più da solo e incontravo persone in
modo più occasionale; infine rimanevo in aula studio fino alle 18 o 19.  
Per cui mi rimaneva più tempo non programmato.  

La routine mi ha dato la possibilità di completare molti _todo_. 
In particolare, nel secondo sememstre, la pressione che sentivo verso quello che 
dovevo fare, per poter realizzare quello che volevo, era rivolto verso le 
medesime scadenze. 
Al posto di avere piccole scadenze settimanali oppure mensili, le scadenze erano
di circa 8 mesi. Per cui la situazione era piuttosto monotona e continua.
La routine è uno strumento molto potente, perché si traduce in costanza.
E la costanza è ottima per raggiungere obiettivi lontani, che non 
sono ottenibili in poco tempo e quindi intrisecamente grandi (ma non per forza
nobili).  

Do la mia personalissima definizione di negativo per semplificare la
trattazione: definisco come negativo qualcosa che non apprezzo e che che non
voglio.
Dunque, quando la routine trasmette sensazioni negative, allora il mio consiglio
è quello di cambiare routine. Infatti, la costanza di sensazioni negative ci è
incredibilmente tossica: ci conduce alla tristezza e poi alla depressione.  
Se la routine mi trasmette sensazioni negative, allora ingago sulle cause di
tali sensazioni. La routine è composta da un insieme di azioni. Poi ripetiamo
tali azioni nel tempo. Quindi, l'indagine dovrebbe essere rivolta verso le
azioni. Non è la ripetizioni il problema, ma qualcosa all'interno della
ripetizione.
Perché se la totalità risulta negativa, bisogna scomporla e studiarla nel
particolare: suggerisco un approccio top-down.  
Banalmente, se ciascuna azione di per sé non è problematica, allora io credo
che sia la quantità di tempo che occupa la routine ad essere problematica. 
Ovvero, sto facendo troppe cose. Ho bisogno di più tempo libero ogni giorno.  

Ciascuna azione che compiamo, ci trasmette delle sensazioni.
Le sensazioni che proviamo sono i nostri assiomi. Non possono essere sbagliate.
L'indagine comincia da essa e procede a ritroso.
Le sensazioni che proviamo sono i sintomi e non la causa. Dai sintomi possiamo
provare a risalire alla causa.  
Un'azione è caratterizzata dalla successione di cose che facciamo e dal momento
in cui le realizziamo. Infatti, si può dare il caso che una stessa azione,
realizzata in un momento diverso, ci trasmetta sensazioni diverse. 
Più concretamente, se la mattina faccio qualcosa di ricreativo, come per esempio
guardo una serie TV, senz'altro mi sento molto bene, perché è qualcosa di
rilassante e tranquillo. D'altra parte, mi porta a non volere essere proattivo
il resto della giornata. Allo stesso modo, quando la mattina non mi alzo subito 
dal letto, ma rimango a dormire più a lungo; allora durante il giorno non
sarò in grado di studiare e sarò poco motivato anche sul luogo di lavoro.  
Per questo motivo, è importante considerare le azioni che compiamo, rispetto
alle sensazioni che ci trasmettono e rispetto al momento della giornata in cui
ci trasmettono tali sensazioni.
Per cui, una routine negativa, definita come una routine che trasmette
sensazioni negative, può diventare positiva semplicemente cambiando l'ordine 
delle azioni. 
Infatti e soprattutto, a seconda delle sensazioni che stiamo provando, 
vogliamo provare sensazioni diverse. Per esempio, ad una festa, 
nell'euforia e nell'ebrezza, vogliamo provare più euforia, 
difficilmente vogliamo provare la soddisfazione di aver completato un compito
difficile o la tranquillità di leggere un libro.  

Noto che la definizione di routine che avevo dato prima risulta insufficiente.
La aggiorno. Una routine è un flusso di azioni meticolosamente ordinate.
Le azioni sono ordinate perché cambiando l'ordine delle azioni, cambia la
routine.
Ho sostituito l'espressione "insieme di azioni" con "flusso di azioni" perché
rende meglio l'idea che le azioni non sono a sé stanti, ma si influenzano
vicendevolmente in modo pesante.  

Rispettare la routine, non vuol dire imporsi di seguire la routine. 
Invece, vuol dire che quotidinamente eseguiamo le azioni che la compongono.
Vuol dire che quella routine è la nostra quotidianità e abitudine.
