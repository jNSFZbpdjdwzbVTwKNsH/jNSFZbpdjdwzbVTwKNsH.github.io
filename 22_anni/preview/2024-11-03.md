--- 
layout: page
title: Guida per trasferirsi a Copenaghen
---

Questa è una guida per trasferirsi a Copenaghen. Spero che possa tornarmi utile
in futuro, se dovessi trasferirmi in un'altra città, come punto di partenza.  

Dunque per prima cosa, Copenaghen è una città costosa, quindi è necessario avere
un motivo per trasferirsi qui. Per esempio:
- un lavoro
- l'iscrizione ad un'università

Fino a che non si almeno uno di questi due motivi, sia preferibile evitare.
Con questo voglio dire che la prima cosa da fare per trasferirsi qui è trovare
un lavoro, oppure essere ammessi all'università.  
Personalmente, reputo questo passaggio il più complesso.

## Luogo in cui vivere

Dopo aver trovato il motivo per trasferirsi qui, il secondo step più ostico
diventa trovare un alloggio.
Questo passaggio avviene dopo il precedente, perché credo che sia rilevante
cercare il posto in cui vivere di modo tale che si trovi nelle vicinanze
dell'università o del luogo di lavoro. Non solo per risparimiare tempo (e ogni
tanto anche soldi), ma soprattutto perché d'inverno fa freddo.  

In secondo luogo, consiglio di preparare una lista di preferenze per il luogo
in cui vogliamo vivere. Per esempio, quando ho cercato casa a Copenaghen, la mia
lista delle preferenze era la seguente:

**Caratteristiche imprescindibili**:
- stanza singola;
- meno di 5000dkk includendo tutte le spese;
- a meno di 30min dall'università;
- se più lontano, non più di 4500dkk;
- mai a più di un'ora dall'univesità;
- quando si considerano le distanza i seguenti mezzi posso essere presi in
  considerazione: metro, s-train (simile ad un tram), bici, a piedi. Non mi
  piacciono gli autobus.

Non tengo in considerazione qualunque posto che non rispetta le caratteristiche 
qui sopra.

**Caratteristiche apprezzabili**:
- vivere con altri studenti;
- una buona cucina (forno, congelatore, più utensili ci sono meglio è);
- se ci sono almeno 4 persone, una lavastoviglie è molto apprezzata;
- una scrivania o un tavolo in camera;
- almeno 15 $m^2$ di spazio in camera;
- un letto largo, 120cm in su;
- un bel soggiorno;

Ovviamente apprezzo anche il terrazzo, il giardino, una bella vista, il
parcheggio per la bici, la lavastoviglie, l'asciugatrice, il microonde, delle
casse, una palestra ecc.  

In terzo luogo, consiglio di preparare una presentazione di se stessi. Molti
studenti cercano un coinquilino con cui vivere, per questo motivo chiedono alle
persone interessate di descrivere se stesse.

## La ricerca

A Copenaghen si può travare un alloggio tramite facebook, scrivendo a tutte le
persone che mettono a disposizione un appartamento o una stanza nei gruppi
facebook.

Per esempio i seguenti gruppi sono interessanti:
- Find Room / Roommate in Copenhagen
- Room/Apartment/Housing/Student Accommodation in Copenhagen, Denmark
- Rent House / Apartment in Copenhagen
- Leje i København - Rooms for rent in Copenhagen

In secondo luogo, a Copenaghen ci sono delle agenzie che si occupano di
affittare appartamenti, in particolare, forniscono una lista degli appartamenti
che gestiscono, selezioni gli appartamenti che ti interessano e ti mettono in
una lista d'attesa. Questo è il metodo più sicuro ed economico per trovare un 
alloggio, ma può richiedere molto tempo.  
In ogni caso, consiglio di non pagare mai prima di aver visto l'appartamento.
Alcune agenzie richiedono che tu sia uno studente per poter trovare un alloggio.
In particolare le seguenti richiedono che tu sia uno studente:
- [Housing Foundation](https://housingfoundation.dk/): dovrebbe essere costosa,
  per questo motivo dovrebbe essere abbastanza semplice assicurarsi un posto;
- [Kollegiernes Kontor](https://www.kollegierneskontor.dk/): dovrebbe essere
  più economica.
- [CIU](https://www.s.dk/): dovrebbe essere più economica.

In effetti, non ho conosiuto nessuno che ha cercato appartamento senza essere
uno studente. D'altra parte le agenzie con la lista di attesa sono il modo che
usano qui per trovare casa, quindi reputo che ci siano proposte interessanti.

## Residenza

Dopo aver trovato casa, a partire da un mese dal momento in cui intendi
trasferirti a Copenaghen, si può comunicare alle forze dell'ordine danese che si
vivrà in Danimarca per più di 3 mesi.  
Al seguente sito ci sono maggiori informazioni
[SIRI](https://www.nyidanmark.dk/de-DE/You-want-to-apply/Residence-as-a-Nordic-citizen-or-EU-or-EEA-citizen/EU-TUB?anchor=howtoapply).  

Dopo aver ottenuto il documento denominato _residence permit_, bisogna
richiedere il _CPR number_, che equivale al codice fiscale italiano.
Si richiede il _CPR number_ al seguente link (International House
Copenhagen)[https://ihcph.kk.dk/registration-services/cpr-registration]. Si noti
il _residence permit_ viene richiesto a Copenaghen, mentre il _CPR number_ si
richiede nel _Kommune_ in cui si vive.  

Dopo aver ottenuto il _CPR number_, si ha accesso a tutti i servizi danesi
attraverso l'applicazione _MitID_, inoltre entro qualche mese si riceve la
_sundhedskort_, ovvero la tessera sanitaria danese, attraverso il quale è
possibile comprare le medicine prescritte dal medico. Infine viene assegnato un
centro di medici di base.

## Il resto

Una volta ottenuto il _CPR number_, per diventare effettivamente un residente
danese, bisogna ottenere un numero di telefono danese.  
È consigliabile aprire un conto in banca danese, per il quale consiglio
di usare [Lunar](https://www.lunar.app/en/personal).  
Infine, bisonga fare la _rejsekort_, ovvero la tessera per i mezzi pubblici
danese. Questa tessera è molto comoda, perché permette di viaggiare con tutti i
mezzi pubblici danesi, senza dover comprare un biglietto ogni volta.


