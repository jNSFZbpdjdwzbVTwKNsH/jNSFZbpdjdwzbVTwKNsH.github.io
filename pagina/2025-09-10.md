---
title: 10/09
layout: page
author: Carlo Rosso
date: 2025-09-10
---

Oggi mi sono svegliato alle 7, ma mi sono alzato dal letto alle 8.
Ho sistemato un pochetto la mia camera e poi sono andato in università.
Ho seguito le lezioni fino alle 15, poi sono andato in biblioteca.

Sono uscito dalla biblioteca alle 19.30. Sono tornato a casa e ho cucinato delle
piadine strepitose. Forse ho mangiato troppo.

Oggi mi sono sentito stanchissimo più o meno tutto il giorno. Non avevo più
l'adrenalina dell'assignment e non ho dormito 8 ore, anche se avrei potuto,
perché la lezione cominciava alle 10.

Ieri facevo dei piani di studio, credo di capire come mai non studio come
studiavo alla fine della triennale: non ne ho più la necessità. Studio fino a
notte fonda se ne percepisco la neccessità, altrimenti non combino.  

Quindi per convincermi del pianificazione che ho pensato, ho bisogno di trovare
delle attività da svolgere quando ho del tempo libero, così che mi impegni per
trovare il tempo per ciascuna attività. E in realtà ho un bel po' di cose in
mente. In particolare, il prossimo weekend ho un matrimonio, quindi sarebbe bene
che riuscissi a costruire almeno un paio di giorni liberi.

Gli argomenti di machine learning continuano a convincermi poco: a quanto pare
per allenare un modello che preserva la privacy facciamo fatica a usare un
ottimizzatore chiamato Adam, che permette di ridurre enormemente il tempo di
allenamento (si tratta di milioni di volte), quindi qualche ora diventa qualche
settimana e qualche settimana diventa qualche anno.

Il campo è sotto forte sviluppo, ma al momento credo che il mercato non sia
pronto ad adottare questo tipo di politiche.

Ho anche comprato il biglietto per andare a trovare la mia ragazza a Parigi, tra
un mese, quando avrò delle vacanze.
