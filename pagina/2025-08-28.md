---
title: 28/08
layout: page
author: Carlo Rosso
date: 2025-08-28
---

Ieri mi sono alzato dal letto alle 7.30.
Alle 9.15 ho tenuto il Check-In con il mio capo e il mio collega.

Il Check-In è il nome che diamo all'incontro settimanale per rivedere quello che
abbiamo fatto e capire come proseguire.

Il resto della mattina e il pomeriggio mi sentivo scarico, quindi non ho
lavorato, ma ho sistemato il mio ambiente di lavoro digitale: ho installato
[Qwen Code](https://github.com/QwenLM/qwen-code): si tratta della versione
gratuita e cinese di [Claude Code](https://www.anthropic.com/claude-code), il
cui abbonamento tende verso i €100 al mese.
Si tratta del programma che per ciascun prompt invoca più volte il chatbot
per fornire una risposta più efficace.

Ci ho giocato per una giornata e ho l'impressione di non saperlo usare: sono
abituato a scomporre i compiti in task per prompt, quindi questo chatBot per il
momento mi fa perdere tempo. Il mio collega ha la versione a pagamento, e mi ha
consigliato di usare i chatBot online per capire come affrontare un problema. 
Mentre questi chatBot che hanno accesso ad un'intera cartella sono intesi per
sviluppare al nostro posto. 

Quello che dice ha senso, però di un LLM che scrive codice al posto mio mi fido
poco, d'altra parte noto il potenziale incredibili: è in grado di scrivere molti
file in pochi prompt, oppure può riscrivere da capo qualcosa. Questo secondo
punto, in informatica è chiamato refactoring, ed è un po' come cambiare
leggermente lo stile di un libro lasciando il contenuto intatto.
Per un opera artistica questa cosa può non avere senso, in informatica, la
riscrittura può essere necessaria.

Vedo una task sul quale dovrebbe essere super portato: scrivere la
documentazione di una repository. Ci sono un sacco di repository che hanno del
codice utile, ma è difficile da usare, perché non c'è una guida. Questo
programma può leggere tutto il codice in poco tempo, e mano a mano che lo legge
produce la documentazione.
In effetti, questi LLM sono molto forti nel fornire spiegazioni, se gli fornisci
le affermazioni.

La sera mi sono rilassato a casa della mia ragazza.
Finalmente, ho prenotato una visita dal dottore.
