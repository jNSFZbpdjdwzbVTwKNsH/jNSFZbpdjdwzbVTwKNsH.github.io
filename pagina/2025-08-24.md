---
title: 24/08
layout: page
author: Carlo Rosso
date: 2025-08-24
---

Oggi mi sono svegliato molto tardi, verso mezzogiorno. Sono anche andato a
dormire tardi, verso le 12, perché volevo concludere il programmo che uso per
scrivere le mie note.
Ho fatto qualcosa di molto flessibile, così che non abbia bisogno di fare copia
e incolla ogni volta che voglio emulare la medesima struttura. Ora per ogni
repository su github, basta adottare una github action, e ottengo la medesima
struttura. Ho anche separato la struttura le sito, dal programma che uso per
realizzare il sito. Alla fine ciascun sito corrisponde ad una cartella di note,
come le costruisce Obsidian.
Inoltre per scrivere le note uso un editor di testo basato sul terminale, la
conversione ad html permette di visualizzare le note in modo carino.
Ho anche lavorato un pochettino. In pratica, mi hanno assegnato un compito da
risolvere e in autonomamente sono alla ricerca di un metodo per risolvere il
problema. Credevo di aver trovato una soluzione, ma non ci sono molte librerie
che fanno ciò di cui ho bisogno.
Infine, ho aiutato la mia ragazza a pulire la cucina del suo dormitorio, dato
che questa è la sua settimana. Ho anche comprato un sacco di cibo con Too Good
To Go a un prezzo irrisorio, questa è stata la mia cena e probabilmente sarà
anche la mia colazione domani mattina.
C'è un programma che voglio concludere: l'ho denominato `studio`. Si tratta una
piccola command line che mi permette di vedere da quanto tempo sono in una delle
sessioni del terminale. Una sessione è quella del lavoro, un'altra è quella
di un corso universitario, poi ci sono i programmi che sviluppo per conto mio, e
c'è una sessione per questo diario. Utilizzo `tmux` per individuare le sessioni.
E già da qualche anno ho completato il programma che registra le sessioni e
tiene un timer. Vorrei aggiungere al programma la funzionalità di visualizzare
quanto tempo ho trascorso in ciascuna sessione nella settimana. 
