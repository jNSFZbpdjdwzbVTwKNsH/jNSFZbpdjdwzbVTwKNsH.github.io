---
title: Lavoro
layout: page
author: Carlo Rosso
date: 2025-11-07
---

Lo Stato Italiano è una Repubblica fondata sul Lavoro.
Questa frase mi piace molto. 
Repubblica vuol dire Res Publica, ovvero è una cosa pubblica, cioè di tutti;
ed è fondata sul Lavoro di tutti. 
Nel senso che tutti contribuiscono ad essa attraverso il Lavoro.

Ho capito perché voglio lavorare: il mio obiettivo è quello di dare lavoro a
quante più persone possibile.
Ho intenzione di impegnarmi per dare lavoro alle persone, e quindi voglio
guadagnare più di quanto ne senta il bisogno, allo scopo di dare lavoro ad altre
persone. 
Questo vuol dire che le persone a cui fornisco un lavoro non dovrebbero essere
preoccupate di farmi guadagnare soldi, perché il loro salario non dipende dal
loro lavoro, ma dal mio.
Quando il loro lavoro produce utile, e l'utile è sufficientemente stabile, esso
può essere usato per produrre ulteriore lavoro per altre persone, il cui lavoro
non deve produrre utile ad ogni costo.

All'aumentare delle entrate, l'utile sarà speso in diverse direzioni:
1. Migliorare gli strumenti utilizzati dalle persone che lavorano.
2. Formare le persone per gli strumenti e per le tecnologie più innovative.
3. Aumentare i salari dei lavoratori per mantenere il potere d'acquisto.
4. Assumere nuovi lavoratori.

A questo scopo non è necessario che i lavoratori operino nello stesso ambito.
Infatti, è possibile che un'azienda non abbia la necessità di assumere ulteriori
lavoratori, perché ogni lavoratore ha bisogno di 
1. Imparare il proprio lavoro.
2. Conoscere i propri colleghi per lavorare in modo efficace ed efficiente.
3. Essere coordinato per raggiungere gli obiettivi dell'azienda.

Dunque, un'azinda non può raddoppiare i propri dipendenti, altrimenti non ci
sono abbastanza persone per insegnare il lavoro. 
L'azienda diventa disorganizzata e fatica a raggiungere gli obiettivi, impedendo
di mantenere i lavoratori.
Invece, voglio che ogni azienda sia gestita al meglio delle proprie possibilità,
senza che assuma più lavoratori di quelli di cui ha bisogno (e di quelli che è
in grado di gestire).

Questo non è un problema, perché le aziende possono crescere anche in 
orizzontale.
Infatti quando gli utili aumentano e le aziende non hanno bisogno di dipendenti, 
è possibile creare nuove aziende in ambiti diversi, e non è necessario che
le nuove aziende producano immediatamente utili, e raggiunto un buon numero di
aziende, non è necessario che tutte le aziende producano utili in generale.
Vedo le associazioni culturali, oppure sportive o di beneficienza in modo molto
positivo: possono aiutare a migliorare la qualità della vita delle persone con
cui operano e per le quali operano.
E dunque si tratta di un investimento nella società in senso stretto, cioè
diretto.
