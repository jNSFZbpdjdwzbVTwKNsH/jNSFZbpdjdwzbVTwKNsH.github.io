---
title: Socialismo
layout: page
author: Carlo Rosso
date: 2025-09-28
---

Credo di essere socialista, e qui provo a scrivere quello che credo che potrebbe
essere una buona realizzazione del socialismo.

Innanzitutto, credo che socialismo e dittatura siano cose diverse. Il socialismo
non indica la forma di governo, ma una struttura economica, come quella del
capitalismo. Mentre la dittatura o la democrazia o l'oligarchia si riferisce al
modo in cui viene formato il governo. Non sto scrivendo rispetto ad un modo in 
cui scegliere il governo. Questo non viene trattato in questo pensiero.

Credo che il capitalismo applicato ai cittadini sia un sistema che funziona
alquanto bene, perché è un modo per dividere la ricchezza all'interno della
popolazione. Se non hai soldi, hai bisogno di lavorare per comprare il cibo e se
lavori di più, allora puoi comprarti un po' più del cibo.
D'altra parte, credo che una persona non possa lavorare 1000 volte più di
un'altra, soprattutto se entrambe lavorano 40h alla settimana.
Quindi propongo uno stipendio massimo $S_\text{max}$, che viene aggiornato a 
seconda dell'inflazione.
La persona che percepisce l'entrata massima $s_\text{max}$ indica la percentuale 
massima da pagare in tasse, cioè $t_{max} = s_\text{max} / S_\text{max} \cdot 100$.
Questo vuol dire che ogni cittadino $i$ paga $t_i \leq t_{max}$.
Ovviamente la funzione per il calcolo delle tasse dovrebbe essere continua e non
a scaglioni.

In secondo luogo, mano a mano che le aziende raggiungono un determinato valore,
il loro possesso dovrebbe passare in maniera incrementale sotto il controllo
dello stato. Perché un'azienda cresce grazie ai dipendendi dell'azienda, che
lavorano in modo serio e ingegnoso. In secondo luogo, un'azienda ha modo di
crescere grazie al sistema all'interno del quale si trova. Per esempio, è più
facile far crescere un'azienda fino al valore di un milione di euro in Europa
piuttosto che in Africa. Dunque non è vero che l'azienda raggiunge tale valore
solo grazie al proprietario. Sicuramente il proprietario ha constribuito, ma ci
sono fattori sostanziali che sono forniti dalla società e dai lavoratori
dell'azienda.  
Che cosa vuol dire che un'azienda è posseduta dallo stato? 
Credo che lo stato debba definire delle metriche per analizzare le proprie
aziende in termine di utilità dell'azienda nei confronti della communità, di
profitto prodotto dall'azienda, e di potenziale dell'azienda.
Se un'azienda non rende secondo il suo potenziale, allora una commissione
dovrebbe individuare una persona per gestire l'azienda in maniera più ottimale.
In particolare, considerando che l'azienda è dello stato, le persone che la
gestiscono non hanno ragione di sfruttare i dipendenti, oppure di mentire ai
consumatori, per massimizzare i profitti, perché questi approcci diminuisicono 
l'utilità dell'azienda nei confronti della società.
