--- 
layout: page
title: Ship for World Youth
---

18 ore di volo separano Tokyo da Roma; sembrano molte ma sono poche, se si pensa
che con scalo a Bruxelles e, ad Anchorage in Alaska, dobbiamo fare mezzo diro
del mondo. Siamo la "delegazione italiana": 11 tra ragazzi e ragazze che su
invitodel Governo dei Giappone partecipiamo al programma della "Second Ship of
World Youth". Il viaggio diventa poi brevissimo prendendo i primi ed amichevoli
contati dopo le prime emozionanti presentazioni. C'è Ciro che è volato a Roma da
Palermo, Massimo e Francesca da Genova, Paolo e Simona vengono dalle Marche,
Piermario è di Prma, Alessandro di Roma, Vito e Antonella - la nostra national
leader - lavorano  a Bari, Dora è graphic designer in un Centro culturale a
Montescaglioso in provincia di Matera, infine io dal Friuli rappresento l'IRSE
di Pordenone. L'arrivo è entusiasmante; l'aereo piega sull'ala, ci lascia
apprezzare i primi rilievi del Giappone, si avvicina e notiamo ordinate e
geoemtriche coltivazioni riso in prevalenza poi sorvola l'aeroporto e scende a
Narita.  
Un autobus ci aspetta puntualmente fuori dall'aereoporto, e due ragazze
giapponesi, molto simpatiche; sembrano studentesse, di primo acchito, come la
maggior parte di noi e come ci confermeranno più tardi.  
Durante il targitto possiamo finalmente godere del paesaggio giapponese:
colline, dossi levigati intercalati da piccole valli densamente coltivate.
Mentre le nuove amiche ci illustrano il programma dei giorni seguenti
schematicamente, ma inesorabilmente quanto ad orario ed appuntamenti da
rispettare. Gradualmente il paesaggio si trasforma in un uniforme agglomerato
urbano che di lì a poco diventa un intrico di viadotti, sopraelevati grattaciali
e costruzioni: nell'insieme compongono un profilo molto irregolare e
congestionato. Due ore dopo siamo nel centro di Tokio.  
Dall'albergo si indovina lo skyline della città, ma, per quanto ci troviamo in
uno dei grattacieli più alti, è impossibile definire i limiti dell'abitato.  
Più di dieci milioni di abitanti il nucleo urbano diventano subito venticinque
se si considera il distretto di Tokyo; l'immenso agglomerato, senza soluzione di
continuità si estende con Yokoama, altro centro popolatissimo; e per 500
chilometri, fino ad Osaka, si sviluppa con brevissime pause dell'edificato.  

È così che inizia il viaggio-studio a cui siamo stati invitati noi italiani ed
un ventaglio di 13 nazioni diverse tra cui un nutrito gruppo di cultura araba
(Marocco, Tunisia, Egitto, Emirati Arabi, Oman, Kwait), tre delegazioni del
continente indiano (Pakistan, India, Sry Lanka), Tedeschi, Greci dall'Europa ed
infine un centinaio di giovani giapponesi.  
La parte saliente del programma si svolgerà su una nave la "Nippon Maru" messa a
disposizione ed organizzata dal governo giapponese. Porto d'imbarco, Tokio, poi,
dopo un breve scalo a Singapore, la Nippon Maru toccherà Bombay in India e
l'Egitto ad Alessandria; giunta al Pireo, noi Europei sbarcheremo e faremo
ritorno a casa e la nave, invertita la rotta, rientrerà in Giappone.  

Lo scopo del viaggio è favorire l'amicizia fra giovani di tutto il mondo, nonché
di promuovere ed incoraggiare una visione globale ed articolata di problematiche
comuni che vanno dalla cooperazione internazionale, allo scabio tecnologico,
dall'inquinamento alle relazioni ed quilibri economici; tutto ciò partecipando a
seminari, conferenze e attività gruppo sia a bordo della nave che durante il
soggiorno nei paesi visitati.  
Difficile riassumere gli aspetti molteplici e diversi di questa esperienza
pregnante fatta di discussioni, visite mirate, ma anche di spontanei e spesso
pià deternminanti momenti di amicizia tra ragazzi e non di rado con persone
invitate a bordo in visite di cortesia o casualmente incontrate in quei paesi
così diversi dall'Italia.  

## Il modello Giapponese

È a Tokio che abbiamo così preso il primo contatto con la realtà giapponese;
quella di una metrompoli enorme, nota per il suo incredibile affollamento e
pressione demografica, ma organizzata in modo estremamente efficace e funzionale
se si considera che più del 60% dei suoi abitanti si sposta con i servizi
pubblici. Ed è agevole visitarla passeggiando - naturalmente dopo una 
approfondita lezione sull'uso dei diversi mezzi pubbilci: metropolitana di
superficie, sotterranea, trenim di collegamento urbano, taxi - poiché anche 
nelle ore notturne non vi sono problemi rilevanti di delinquenza.  
Il tenore di vita altissimo, ed il conseguente consto della vita e della casa, i
ritmi di lavoro serrati - passeggiando nella zona di Ginza una delle aree
centrali è del tutto normale vedere Buniness-man rientrare dal lavoro alle 11:30
della notte - fanno di Tokio una città unica non solo al mondo ma anche in
Giappone.  
Importante è stata poi la conoscenza degli aspetti tradizionali e caratteristici
di questo paese. Visitando il Museo Nazionale di Tokyo, Gli antichi Kymono, le
delicate stampe giapponesi divenute famose in Europa dall'Ottocento in poi a
tutta la nascente arte moderna; le spade, i vasi tipici di porcellana e per la
singolare cerimonia del te sono alcuni degli aspetti che rendono inconfondibile
la storia e cultura nipponica. Per completare un quadro della società giapponese
non poteva mancare la visita ad un colossale impianto industriale;
l'ultramoderno complesso siderurgico di Ohgishima che si sviluppa su un'isola
artificiale collegata alla terraferma da un tunnel sottomarino.
L'organizzazione, la perfetta integrazione fra gli oeratori, il prodotto di
altissima qualità ben rispecchiano il livello di sviluppo e progresso
tecnologico di questo paese.  
Il suo funzionamento sembra un modello efficace ed emblematico ma non privo di
aspetti inquietanti dell'economia e del Giappone in particolare: il ferro
grezzo - ci spiega il vicedirettore dello stabilimento - arriva via mare in
prevalenza dai paesi in via di sviluppo direttamente su un lato dell'isola e
dopo due chilometri di lavorazione attraverso sofisticati impianti, riparte dal
lato opposto come prodotto finito pronto per l'esportazione in Europa o negli
Stati Uniti; in seguito, amici giapponesi ci fanno notare come il sacrificio che
la loro nazione è disposta a fare per una politica completamente cotata alla
conquista dei mercaiti mondiali, sia evidente nel fatto che molti dei beni di
consumo prodotti dalle industrie giapponesi consino molto più in patria che
all'estero.  

Ma queste preoccupanti impressioni si stemperano presto in uno dei momenti più
intensi del soggiorno giapponese: la visita in una famiglia a Tanabè nel
distretto di Wakayama 500 chilometri a sud di Tokio.  
La cittadita, all'opposto di Tokio traquilla e ridente, gode di uno splendido
affaccio sull'Oceano Pacifico; la sua economia si basa principalmente
sull'agricoltura ed è rinomata per i suoi grossi e succosi aranci e
l'allevamento ittico in modernissimi impiati industriali.  
Squisita l'accoglienza nella casa arredata in stile giapponese con il
tradizionale pagliericcio, il tatami, e ovviamente ... senza gli sedie. Tre
vivacissimi pargoli movimentano le piacevoli serate, ma noto subito gli intensi
ritmi di lavoro del signor Tokunosuke Takehara, il padre, che non vedo mai
rientrare prima delle 19:30, il quale mi spiega che difficilmente riesce a fare
più di una settimana all'anno di vacanza. Entrambi i genitori, malgrado
l'intenso lavoro, sono estremamente pazienti con i bambini ed il clima familiare
è sempre veramente cordiale e disteso.  

## India: una storia millenaria

Il 17 gennaio, sotto la neve, tutto il nutrito gruppo si sistema sulla "Nippon
Maru" che ci attende ormeggiata nella zona portuale di Tokio. È cominciata la
nostra vventura. Prima sosta importante l'India.  
L'impatto con la gente nelle strade di Bombay è traumatico: quattro su nove
milioni di abitanti di questa città - che nell'architettura mostra chiari i
segno del periodo di dominazione inglese - fanno delle strade, dei marciapiedi e
dei luighi pubblici che offrano ricovero, stazione, gallerie, sottopassaggi la
loro dimora; per loro le condizioni di vita sono drammatiche, al limite della
sopravvivenza. Lo shock si attenua il giorno successivo visitando Agra un antico
centro non distante da Delhi.  
Una corriera, attraversando accampamenti e miseri assembramenti di case e
baracche, che riportano alla mente il dramma di Bmbay, ci conduce presso i
capolavori dell'architettura indiana che nelle regioni settentrionali del
continente indiano hanno ricevuto forti influssi dalla cultura araba.  
Il Taj Mahal, grandiosa massa bianca riprende lo schema volumetrico della
moschea, bilanciato da due costruzioni minori in pietra arenaria rossa. Fu
costruito come monumento funerario per la moglie dal re Saha Jahan allo scadere
del XVI secolo; le rovine dell'antica città di Fatehpur Sikri fondata dal grande
imperatore Moghul Akbar.  
Gli amici della delegazione indiana Ratna e Prakash gentilmente ci guidano e ci
illustrano i momenti storici più salienti della millenaria storia dell'India.  
Nei giorni successivi emergeranno le forti emozioni provate in India, la povertà
e miseria sconcertante di Bombay che contrasta con la vivacità, allegria
semberebbe, che troviamo nei mercatini e bazar nei quali ci attardiamo anche se
incalzati dal programma stringente delle attività.  
Da Bombay lasciamo l'India che molti ha colpito, soprattutto fra europei, col
fascino della sua cultura e la sua gente.  

## Le moschee e il ruolo della donna

Importante si rivela la sosta in Egitto. Alessandria è il porto di approdo, poi
lungo la bellissima strada del deserto, in corriera raggiungiamo il Cairo.
Difficile dimenticare l'arrivo attraverso il caanle di Suez, il deserto dorato
che scende nell'acqua turchese o i piccoli tratti di oasi e vegetazione
lussureggiante. Si oppongono al ricordo di tragici eventi di quella tormentata
regione; muti testimoni dei passati scontri bellici restano le carcasse e i
resti di obici abbandonati sulle rive.  
Ci stupisce la massa imponente delle piramidi e l'immenso spazio corale della
mosche di Muhammad Alì che domina la parte antica della città del Cairo.  
Ma gli spostamenti e le visite sono anche occasione di piacevoli scambi per
conoscere più da vicino aspetti di quei paesi più delicati e difficili da
comprendere.  
Radhia Halouani, national leader della delegazione tunisina, mi parla del
difficile momento che vive il mondo arabo; percorso da integralismi che - se più
attenuati e mediati in Egitto o in Tunisia e Marocco - rendono difficile la
composizione pacifica fra paesi fratelli per cultura e tradizioni. La condizione
della donna, anche se criticamente vissuta, è spesso drammatica, essendo
costretta in una società che rifiuta certa dialettica, a ripensare se non a
rinunciare all'emancipazione ed ai ruoli maggiormente gratificanti in passato
raggiunti.  

Rendono efficace lo svolgersi del programma anche momenti impegnativi di
personale coinvolgimento e di partecipazione attiva. Interessanti le
self-presentation, quando ciascun partecipante, avvalendosi di materiali
documenativi, diapositive, video-clip, organizza la propria presentazione
introducentdo temi e problemi legati alla politica, società e cultura del
proprio paese.  
È in quell'occasione che Matthias, Henner e Gregor, gli amici tedeschi,
proiettano un video che riscostruisce la storia del muro di Berlino fino al suo
recentissimo abbattimento e ci rendono partecipi dell'apprensione con cui vivono
i repentini cambiamenti di prospettiva del loro paese ed il precipitare degli
eventi legati all'unificazione delle Germanie.  
Più che le conferenze e i seminari, la cui puntualità e specificità forse si
perde nella vastità delle prospettive a vui mirano, sono questi i momenti di più
spontaneo ed incisivo dibattito. In essi emergono i diversi modi di pensare, i
punti di vista, la sensibilità diversa nel trattare gli argomenti nonché le
peculiarità di ogni paese ed i diversi valori messi in gioco.  
Una occasione splendida e unica per vivere un'esperienza intensa e qualificante
che per noi europei si conclude il 24 febbraio con la visita all'acropoli di
Atene.  

Andrea Rosso
