--- 
layout: page
title: L'insostenibile leggerezza dell'essere
category: libro
---

[L'insostenibile leggerezza
dell'essere](https://it.wikipedia.org/wiki/L%27insostenibile_leggerezza_dell%27essere_(romanzo))
è un romanzo che racconta l'esperienza di vita romantica, ma non erotica, di
quattro persone, principalmente. Mi sembra di intuire che 3 persone fossero
ceche: una dalla provincia, un chirurgo e un'artista. Il quarto è un dottore
Svizzero, che ha studiato a Parigi.  

"Franz aveva 12 anni quando il padre abbandonò la madre all'improvviso. Il
ragazzo intuì che era accaduto qualcosa di grave, ma la madre velò il dramma
dietro parole misurate e neutre, per non turbarlo. Quello stesso giorno erano
andati in città e Franz, uscendo di casa, si era accorto che la madre aveva ai
piedi scarpe diverse. Rimase confuso, voleva farglielo notare, ma allo stesso
tepo temeva in quel modo di ferirla. E così aveva passato due ore con lei in
giro per la città e per tutto il tempo non aveva potuto staccare gli occhi dai
suoi piedi. Allora, per la prima volta, aveva cominciato a capire che cos'è la
sofferenza."  

"Sedersi per terra davanti agli ospiti era allora un gesto che significava
naturalezza, disinvoltura, spirito progressista, socievolezza, e faceva tanto
Parigi. La smania con la quale Marie-Claude si sedeva per terra in qualsiasi
poste era tale che spesso Franz temeva che si sarebbe seduta per terra anche nel
negozio dove andava a comprare le sigarette."  
"Aveva appena detto tre frasi che Marie-Anne cominciò a fischiettare. Il pittore
parlava lentamente, concentrandosi, e non se ne accorse.  
Franz le bisbigliò: <<Puoi dirmi perchè fischietti?>>.  
<<Perchè non mi piace quando si parla di politica>> rispose lei a voce alta.
Effettivamente, due uomini in piedi nello stesso gruppo parlavano delle prossime
elezioni in Francia. Marie-Anne, che si sentiva obbligata a dirigere la
conversazione, chiese ai due se la settimana dopo sarebbero andati a sentire
un'opera di Rossini messa in scena a Ginevra da una compagnia italiana. Intanto
il pittore Alan continuava a cercare formulazioni sempre più precise per
spiegare il suo nuovo tipo di pittura e Franz provava vergogna per la figlia.
Per farla tacere dichiarò che lui all'opera si annoiava a morte.  
<<Che mostro!>> disse Maria-Anne cercando di colpire da seduta la pancia del
padre. <<Il protagonista è bellissimo. Bellissimo! L'ho visto due volte e me ne
sono innamorata>>.  
Franz scopriva che la figlia assomigliava terribilmente alla madre. Perchè non a
lui, invece? Niente da fare, non gli assomigliava. Aveva già sentito
innumerevoli volte Marie-Claude dichiarare di essere innamorata di questo o quel
pittore, cantante, scrittore, uomo politico, e una volta persino di un corridore
ciclista. Naturalmente non era che la retorica delle serate e dei cocktail, ma
Franz di tanto in tanto si ricordava che una volta, vent'anni prima,
Marie-Claude aveva detto la stessa cosa di lui, minacciando per giunta di
suicidarsi.  
In qhel momento entrò Sabina."  

"Si guardava e cercava di immaginare che il naso le si allungasse di un
millimetro al giorno. Dopo quanti giorni il suo viso sarebbe diventato diverso?  
E se le vaie parti del suo corpo avessero cominciato a ingrossare e a
rimpicciolire in modo da togliere ogni somiglianza con Tereza, sarebbe stata
ancora lei, ci sarebbe stata ancora una Tereza?  
Ma certo. Anche se Tereza fosse stata del tutto diversa da Tereza, la sua anima,
dentro, sarebbe stata sempre la stessa e non avvrebbe potuto che guardare con
terrore quello che staba accadendo al corpo.  
Ma allora, che rapporto c'è fra Tereza e il suo corpo? Il suo corpo ha diritto
al nome <<Tereza>>? E se non ne ha il diritto, a che cosa si riferisce quel
nome? Solo a qualcosa di incorporeo, di intangibile?  
(Sono sempre le stesse domande che passanoi per la testa di Tereza fin
dall'infanzia. Perché le domande veramente serie sono solo quelle che possono
essre formulate da un bambino. Solo le domande più ingenue sono veramente serie.
Sono domande per le quali non esiste risposta. Una domanda per la quale non
esiste ripossta è una barriera oltre la quale non è possibile andare. In altri
termini: sono proprio le domande per le quali non esiste risposta che segnano i
limiti delle possibilità umane e tracciano i confini dell'esistenza umana)."  

<!---
"Tereza è immobile davanti allo specchio, ammaliata, e guarda il
 proprio corpo come se le fosse entraneo: estraneo, eppure assegnato
 proprio a lei. Ne prova disgusto. Quel corpo non ha avuto la forza
 di diventare per Tomas l'unico corpo della sua vita.
 Quel corpo l'ha delusa e tradita."  
--->

"Che cos'è la civetteria? Si potrebbe dire che è un comportamento che mira a
suggerire la possibilità di un'intimità sessuale, senza che questa possibilità
appaia mai come certezza. In altri termini: la civetteria è una promessa di
coito non garantita."  

"<<Oggi nessuno ha più interesse ad accusarci di complotti ai danni dello Stato
perché questo ci procurerebbe soltanto nuove simpatie. Preferiscono trovarci in
tasca dell'hashish o provare che abbiamo violentato una bambina di dodici anni.
Troverrano sempre una bambina disposta a testimoniarlo.>>  
Tereza si ricordò dell'ingegnere. Perché non era più tornato?  
L'ambasciatore continuò: <<Hanno bisogno di prendere la gente in trappola per
poterla avere al loro servizio e poi, col loro aiuto, tendere nuove trappole ad
altre persone ancora e trasformare così, a poco a poco, l'intera nazione in
un'unica organizzazione di confidenti>>"  

"Nello stesso periodo Sabina, che allora aveva vent'anni, studiava all'Accademia
di Belle Arti. Il professore di marxismo spiegava a lei e ai suoi compagni la
seguente tesi dell'arte socialista: la società sovietica è arrivata tanto avanti
che in essa il conflitto fondamentale non è più tra il bene e il male, ma tra il
bene e il meglio."  

"Del resto, è così che Sabina aveva spiegato a Tereza il significato dei suoi
quadri: davanti c'è la menzogna comprensibile e dietro, intravista,
l'incomprensibile verità."  

"Gli intellettuali francesi, insieme ai quali era entrato Franz, si sentirono
emarginati e umiliati. La marcia in Cambogia era stata una loro idea ed ecco che
gli americani, con splendida naturalezza, ne avevano preso la direzione e
oltretutto parlavano inglese senza neanche pensare che qualche francese o danese
poteva non capirli."  

"Che è rimasto della gente che moriva in Cambogia?  
Una grane foto di un'attrice americana che tiene in braccio un bambino di razza
gialla.  
Che è rimasto di Tomas?  
Una scritta: voleva il Regno di Dio sulla terra.  
Che è rimasto di Beethoven?  
Un uomo aggrottato con una choma inverosimile che pronuncia con voce cupa: <<Es
muss sein!>>.  
Che è rimasto di Franz?  
Una scritta: Dopo lungo errare, il ritorno.  
E così di seguito. Prima di essere dimenticati, verremo trasformati in Kitsch.
Il Kitsch è la stazione di passaggio tra l'essere e l'oblio."  
Se tu potessi essere ricordato solo con una frase, quale sarebbe questa frase?  

Questo libro mi è piaciuto molto e sono indeciso se consigliarlo a qualcuno,
oppure no.
