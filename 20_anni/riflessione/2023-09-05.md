--- 
layout: page
title: Capitale 2
category: riflessione
---

Ho cominciato a leggere il primo capitolo.  
La riflessione comincia affermando che due merci posso essere scambiate tra
loro. In questo caso, lo scambio dovrebbe essere equo, dunque tutte le merci
hanno un valore intrinseco che permette di valutare l'equità di uno scambio. Se
astraiamo le merci fino a questo livello, le merci hanno un'altra proprietà in
comune tra loro: ciascuna è prodotta in una determinata quantità di tempo (forza
di lavoro sociale media).  
Qui comincia la deduzione, che non mi convince: il valore deriva dalla forza di
lavoro sociale media per produrre suddetta merce. Non è falsa in toto questa
affermazione, in qualche modo il valore di una merce dipende dalla forza lavoro
sociale media. Ma abbiamo astratto eccessivamente la merce. Le qualità della
merce incidono sul prezzo della medesima. 
Banalmente, se così non fosse, il lavoro dei mercanti non dovrebbe esistere.
Piuttosto, forse si può dire che il valore minimo di una merce è direttamente
proporzionale alla quantità di lavoro sociale. Ma ancora, in situazioni
disperate, come durante una guerra, moltissimi prodotti sono svalutati in favore
di merci più povere, in quanto a tempo di produzione della stessa (mi riferisco
al cibo, oppure alle armi).  
Alcuni bisogni sono superiori ad altri e la carenza di merci per soddisfarli
porta ad incrementare il prezzo degli stessi, rispetto alle merci che soddisfano
bisogni meno necessari.
