--- 
layout: page
title: Treno
category: riflessioni
---

mi sento zoppo,  
la testa confusa,  
piena di pensieri insignificanti,  
le palpebre si chiudono,  
il cervello corre su rotaie inesistenti  
  
sento stanchezza indissolubile,  
dei chiodi in testa,				// la mia testa  
come se dei muratori				// è un mobile (ikea)  
avessero scambiato la mia testa  
per delle assi di legno  
  
preferisco lo stile giapponese, nipponico: sashimono  
  
la realtà sembra immutevole,  
non la condiziono e non mi condiziona,  
distante, inarrivabile, irraggiungibile  
come due galassie agli antipodi dell'universo,  
(e l'entanglement?)  
  
mi sento calpestato  
sento come di avere appena sboccato  
sento di stare per sboccare  
tutto attorno a me gira  
tutto attorno a me è immobile, inanimato  
il mondo sembra una macchina di Touring in loop  
  
voglio correre  
voglio scappare  
la testa non mi segue, non mi ascolta,  
si impunta, testarda  
! non capisco che a stare fermo,  
! a non cambiare, a rimanere lo stesso  
! il mondo lo vedo dalla stessa prospettiva?  
  
se il mondo non ti piace, cambialo  
credo che non ci sia bugia più dolce, amara  
  
il mondo è una macchina di touring in loop  
è giusto o è sbagliato? non è decidibile  
  
la verità è che c'è sempre lavoro da fare  
la verità è che il lavoro è insignificante  
  
cambiare il mondo cambia solo te stesso  
il mondo non lo cambi,  
cambi quello che vedi del mondo  
  
guardalo negli occhi, perditi!  
il mondo è un bicchiere d'acqua  
è tutto, non è niente  
tu sei mondo  
io sono il mondo  
io non credo nel mondo  
lui dice di credere nel mondo  
io credo in lui?  
  
ogni tanto non credo in me,  
in quello che sento, che penso, che vedo, che tocco  

ogni tanto mi sembra che tutto sia un treno che mi passa sopra  
  
ogni tanto mi sembra di essere su quel treno  
  
mai ho avuto l'impressione di essere il capotreno, l'autista  
l'ho desiderato molto,  
in cuor mio non mi arrendo e lo desidero ancora	// io: creatura stolta, illusa, ambiziosa  
alcune volte mento a me stesso  
e mi travesto da pilota,  
ma lo so che la toga non fa il monaco.  
  
sento qualcuno chiamarmi da lontano  
sento qualcosa attirarmi a sè da lontano  
mi illudo che qualcuno mi chiami  
mi illudo che qualcosa mi attiri  
  
mi fa stare meglio?  
mi fa soffrire?  
mi aiuta?  
mi nega?  
  
a volte ho l'impressione che il treno mi passi sopra  
a volte ho l'impressione di essere sopra il treno  
  
non ho mai visto un treno fermo  
non ho mai visto un treno aspettare  
  
ogni tanto il treno si muove alla stessa velocità delle cose fuori di esso  
ogni tanto è troppo veloce e sbocco  
ogni tanto è così lento che sento le costole rompersi una per volta  
  
vorrei essere capotreno  
  
nessuno ha mai visto, sentito, udito il capotreno  
forse è vero che queste AI ci fanno male  
  
ogni tanto penso che sarebbe bello se il treno si fermasse  
ogni tanto mi piacerebbe trovarmi sotto ad un treno diverso  
  
qualche volta scendo dal treno,  
passa un po' di tempo  
e mi accorgo di essere sul treno o sotto di esso  
  
vorrei spaccare questo treno,  
come lui spacca me  
  
sono vendicativo, sono arrabbiato  
all'AI non importa, lei pensa solo a seguire il tragitto  
ma quale tragitto? non lo vedo! non lo sento!  
Esiste? Ci siamo persi?  
Forse abbiamo sbagliato una svolta.  
Forse no.  
Ho perso la mappa.  
Quali sono le stazioni?  
Perchè il treno non si ferma?  
Snowpiercer  

me la piglio col treno, ma al treno non posso fare nulla  
anche il treno a me non fa niente  
  
ogni tanto vorrei essere in un aereo,  
per andare più veloce  
  
ogni tanto vorrei essere in una barca,  
per andare in tutte le direzioni:   
se sto lontano dalla costa non devo temere gli scogli,  
ma solo le tempeste!  
  
ogni tanto vorrei essere in una mongolfiera,  
che il mio mezzo di trasporto sia inerme quanto me!  
che io possa decidere quando andare su e quando andare giù e nient'altro  
  
sto correndo e sono bendato,  
non vedo, non sento e non parlo  
forse parlo, ma tanto non sento,  
nemmeno me stesso  
  
lontano vedo un obiettivo, una fiamma,  
come acqua nel deserto: un miraggio  
  
penso queste cose e sento vuoto, niente!  
  
ogni tanto penso di essere logorroico,  
nei miei confronti!  
  
e perchè se dico "basta!",  
non è mai finita?  
  
voglio imparare ad ascoltare  
voglio imparare ad ascoltare gli altri  
credo che se imparassi ad ascoltare gli altri,  
forse, un giorno, sarei in grado di ascoltare me stesso  
