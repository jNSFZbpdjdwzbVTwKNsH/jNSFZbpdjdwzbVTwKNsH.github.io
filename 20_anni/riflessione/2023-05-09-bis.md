--- 
layout: page
title: Giudizi
category: riflessioni
---

Credo che la nostra testa non si fermi mai e per ragionare abbia bisogno di
chiamare le cose che osserva con un nome. Credo che la nostra testa abbia
bisogno di identificare quello che ci circonda. I giudizi che poniamo sulle
altre persone sono proprio questo. Recentemente si demolisce l'idea di giudizio.
D'altro canto ci sarebbe impossibile interagire con gli altri se non avessimo
qualche idea in merito alle altre persone. Banalmente, decidiamo di trascorrere
più tempo con una persona piuttosto che con un'altra basandoci proprio su quello
che proviamo e pensiamo nei confronti delle suddette persone. Alla fine un
giudizio sugli altri è una forma di preferenza sugli altri. Cerchiamo di
inquadrare le altre persone sulla base di quello che ci mostrano.  
Se non ci comportassimo in questo modo, saremmo inermi nei confronti di 
decisioni e giudizi altrui.  
I giudizi ci permettono di capire che cosa possiamo dire agli altri, senza
ferirli, per esempio; i giudizi ci permettono di adattare il nostro modo di
interagire per convergere quello che pensiamo alle persone ci circondano.
Banalmente, se devo convincere mia mamma a votare per la legalizzazione della
canapa, sfrutto quello che conosco di lei e interagisco con lei basandomi sui
giudizi che ho accumulato nei suoi confronti nel corso del tempo. Adotterò un
approccio completamente diverso se parlo con una persona che non conosco. Non
provo a convincere a legalizzare la canapa i miei compagni del liceo che sono
già favorevoli, piuttosto parlerò dell'argomento in modo diverso, potrei
permettermi di porre maggiormente in luce i difetti della canapa con i miei
amici, proprio perché so che loro sono molto favorevoli.  
I giudizi ci danno indicazioni riguardo al modo migliore per interagire con gli
altri. Si tratta di qualcosa di fondamentale quando interagiamo con gli altri.  
Proprio perchè i giudizi hanno questo peso, bisogna stare molto attenti al modo
in cui mostriamo i giudizi e le opinioni che abbiamo delle altre persone: alcune
persone sono fissate con un'immagine e vogliono forzare questa immagine di sè
sugli altri.  
Io credo di avere il problema diametralmente opposto: ho dei giudizi sulle altre 
persone, ma tendo a dare poca rilevanza ai giudizi che ho delle altre persone e 
tendo ad interagire con tutti in modo abbastanza simile. Tendo ad adattarmi poco 
da persona a persona. Questo tende a causare molti fraintendimenti con le 
persone che ancora non conosco.
Quindi, i giudizi sono quella serie di fattori, estremamente mutevoli, che ci
fornisce la base sul metodo di interazione con le altre persone.  


Non sono in grado di ascoltare adeguatamente la mia coscenza, però in questo
momento la coscenza mi dice: "studia". Io non ho voglia di studiare ora.  

Quello che non mi piace dei giudizi è che le persone tendono a dare un'accezione
negativa o positiva ad essi. Credo che sia molto importante sapere giudicare ed
essere in grado di giudicare con le informazioni che si hanno. Quello che
bisogna evitare è dare un'accezione positiva o negativa alle qualità,
caratteristiche, peculiarità di ciascuna persona. Un conto è trovarsi male con
una persona perché non si è compatibili, un conto è insultare una persona
mettendo in luce alcuni caratteri che non piacciono al singolo. Se qualcosa non
piace al singolo non vuol dire che è sbagliata o negativa. Idem per quanto
riguarda le cose positive, se ad una persona piace un aspetto, non è detto che
quello piaccia a tutti. Siamo diversi e appreziamo caratteristiche diverse nelle
persone.  
Questo non vuol dire che giudicare è sbagliato. Io credo che sia fondamentale
giudicare: ci permette di conoscerci e ci permette di far capire agli altri
quello che appreziamo e quello che non appreziamo di un'altra persona. Credo che
sia molto importante essere in grado di esprimere queste cose e credo che non
importa le parole utilizzate per esprimere questi concetti, comunque sia si
tratta di giudizi imparziali su persone. E non possono che essere imparziali.
Anche se io mi descrivo sto dando giudizi imparziali su me stesso, il nostro
linguaggio non ci permette di fare altrimenti. Ci sono troppe sfumature per
esprimere i concetti in modo non parziale e non semplificato.
