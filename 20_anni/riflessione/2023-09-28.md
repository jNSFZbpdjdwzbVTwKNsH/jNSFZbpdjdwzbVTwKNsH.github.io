--- 
layout: page
title: Esprimermi
category: riflessione
---

Mi piace molto tenere questo blog. Mi aiuta ad esprimermi, però temo che
esprimendomi mediante un blog, perda un po' alla volta il contatto con la realtà
e non mi esprima faccia a faccia. Mi piace esprimermi scrivendo perchè ho tutto
il tempo che voglio per scrivere quello che penso. Non sono interrotto e ho modo
di approfondire le varie tematiche nel modo che più mi preme.  
Ho paura ad esprimermi mediante un blog, perché mi manca essere giudicato, avere
l'opinione di qualcuno che mi fa notare alcuni aspetto magari tossici di me
stesso, che non mi fanno bene. Oppure ragionamenti nello stile cane che si morde
la coda, per cui ci rimango male o ne soffro perché ho il prosciutto sugli
occhi.  
Ho paura di esprimermi mediante un blog, anche perché non mi alleno a sfogarmi
faccia a faccia con qualcuno; così facendo la mia para è che sia un mix tra
introverso, inetto e incapace di affrontare questi argomenti con qualcuno.  
Questa cosa mi preme particolarmente, perché non ho mai detto a voce a Estina
che mi piace e nemmeno alla mia amica modella o a chiunque mi piacesse. Ho un
po' di paura a parlare di queste cose. Per quanto riguarda Estina, a dire il
vero, non me ne pento particolarmente. Ho molta paura di quello che sarebbe
potuto succedere oppure di quello che non sarebbe potuto succedere. Qualunque
cosa che sarebbe successa dopo, ci sarei rimasto un po' male, credo. Si tratta
di una persona molto particolare, mi piace, ma non la conosco e non voglio
infilarmi in una situazione del cazzo con lei; per il suo modo di fare così
tanto vittimista, ho la sensazione che ne soffrirei moltissimo, se mi
avvicinassi a lei, perché mi assumerei tutte le sue insicurezze e li farei miei.
Forse sono un po' triste che non ne ho mai parlato con la mia amica modella.
Credo di essere in un momento piuttosto instabile, perché sto cercando di
allontanarmi da tutte e due queste persone. Da Estina è difficile, perché la
vedrò, dato che ha deciso di trasferirsi a Padova. Dalla mia amica modella,
purtroppo sento che la nostra amicizia si è conclusa. Di sicuro ne ho
responsabilità. Non credo di avere tutta la colpa. D'altra parte non mi piace 
parlare di colpe. Sono piuttosto tranquillo di affermare che la nostra amicizia
si sia conclusa, però. E va bene così.

