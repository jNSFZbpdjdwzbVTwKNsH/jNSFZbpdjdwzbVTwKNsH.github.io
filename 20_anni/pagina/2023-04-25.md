--- 
layout: page
title: 25/04
category: diario
---

## Me

Come sempre, c'è la routine mattutina.

## Uni

Ero un po' indietro in basi di dati, per questo motivo ieri ho studiato un bel
po'. Stimerei bene o male 10 orette di studio, forse qualcosa di più. Reputo
piuttosto complesso stimare le ore di studio, perché ci sono le pause. Le pause
dovrebbero essere considerate? Se studio 1.30h, faccio una pausa di 10 min e
studio altre 2h, considero di aver studiato 3.40h. Infatti quei 10 min di pausa
sono fondamentali per prendere aria e lasciare asciugare il cemento tra i
mattoni. Basi di dati mi piace come corso, tuttavia il libro è eccessivamente
ridondante. Mi piacerebbe trovare un libro che spiega le medesime cose, ma che
sia un po' più conciso. Noto che le lezioni sono preparate a partire dal libro:
sia gli schemi che i concetti affrontati seguono l'ordine del libro. Ovviamente
il libro aggiunge qualche concetto.
