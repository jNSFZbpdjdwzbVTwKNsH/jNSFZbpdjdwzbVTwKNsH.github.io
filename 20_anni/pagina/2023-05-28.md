--- 
layout: page
title: 28/05
category: pagina
---

Venerdì mi sono alzato con molta calma, dopotutto sono andato a dormire alle 4
di mattina. Ho fatto colazione e sono rimasto immerso nelle acque termali fino
alle 21.30. Sono andato alle terme con il bresciano. La prima volta che sono
andato alle terme, era a Budapest con il bresciano e ci siamo ripromessi di
tornarci. Venerdì ci siamo andati. Ho apprezzato di più le terme di Budapest:
c'erano varie vasche di diverse temperature, si rimaneva immersi in una vasca
calda e poi si andava in una vasca fredda. Invece, le vasche che erano messe a
disposizione in questo caso erano un paio di vasche molto grandi con tanto di
idromassaggio, la cui temperatura era perfetta per rimanere dentro l'acqua tutto
il giorno. C'erano due vasche piccoline, fatte per passeggiarci dentro e passare
continuamente dalla prima alla seconda alla prima e così via. Purtroppo c'erano
un bel po' di persone, per cui non era possibile sostare in queste vasche, se
non per brevi archi di tempo in cui nessuno le usava. Invece, ho apprezzato la
sauna ed il bagno turco, che hanno un effetto simile ad una vasca di acqua
calda.  
La sera ho cenato dal soldatino di dio, il mio compagno di banco delle
superiori. Ormai Elle è morto.  

Sabato, pure, mi sono alzato tardi. Ho letto qualche oretta la mattina ed il
pomeriggio. Mentre leggevo, mio fratello ha partecipato ad un torneo di magic, è
arrivato secondo. Sabato pomeriggio sono anche andato a farmi controllare gli
occhi: pensavo di non vederci più tanto bene, dopo tutto sono 3 anni che non
cambio le lenti. Ho scoperto che non ho perso niente. Giretto inutile. Anzi è
utile sapere che continuo a vederci "bene", nel senso che non ho bisogno di
cambiare le lenti. La sera soldadino di dio è venuto a trovarmi per cena.  

Oggi me la sto prendendo con calma, ma ho intenzione di studiare. Oggi sarebbe
il quarto giorno di studio, quindi ho intenzione di darmi da fare. Questa
mattina, ad onor del vero, non ho fatto assolutamente niente: mi sono adagiato a
letto, con gli occhi chiusi.
