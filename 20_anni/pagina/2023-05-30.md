--- 
layout: page
title: 30/05
category: pagina
---

Domenica notte è arrivata la ragazza di mio fratello a casa nostra. Era a
Birmingham in erasmus. Rimarrà con noi per un po' di tempo. Questo ha dei pro ed
un contro: farò difficoltà a dormire, perché lei dorme con le serrande serrate.
Lunedì, ieri, mi sono svegliato, allenato e ho fatto la doccia e colazione. La
mattina sono rimasto a casa per parlare con Siettini, la ragazza di mio
fratello. Ho pranzato e sono andato in aula studio. Ho beccato Estina. Il che mi
ha destabilizzato la giornata: ho studiato tre orette. Poi sono tornato a casa e
mi sono rilassato.  

Questa mattina mi sono alzato con calma, e solita routine. Dopo pranzo sono
andato in aula studio. Ho finito di mettermi in pari in paradigmi di
programmazione. Mi piace molto questo corso e mi ha dato modo di mettere in
prospettiva lo sviluppo di weav. Ci sono un paio di argomenti di cui non
conoscevo l'esistenza, o meglio, di cui ignoravo l'esistenza, che invece dovrei
studiare approfonditamente. Ora so che cosa studiare per andare avanti per
quanto riguarda weav. Tra l'altro questa cosa gioca a favore di paradigmi e di
weav: due piccioni con una fava.
Ora ho bisogno di proseguire con basi di dati. Nel giro di poco tempo cominciano
i secondi parziali. Quindi la prossima settimana organizzo il mio tempo per
preparare i vari esami e ripasso. Avverto una brezza di studio pazzo e disperato
che si appropinqua. Sono pronto ad essere investito. Mi farebbe bene sentire un
po' di pressione da parte dell'università in questo momento, credo. Più di
quella che sento, che è praticamente nulla.  
Alla fine non ho fatto basi di dati, ma ho ripassato automi e ho letto qualcosa
sui Protocol Buffers, la tecnologia molto fika che ho trovato a partire dagli
argomenti spiegati durante le lezioni di paradigmi di programmazione.  
La sera i miei compagni del liceo sono venuti a trovarmi a casa.  

