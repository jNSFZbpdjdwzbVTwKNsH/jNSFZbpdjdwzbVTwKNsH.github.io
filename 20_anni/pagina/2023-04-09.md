---
layout: page
title: "09/04"
category: diario
---

## Pasqua

oggi era pasqua. Questo ha delle chiare implicazioni: ho mangiato davvero molto.

[//]: ## ho saputo che mia cugina Caterina, proprio come me, fuma canapa. E il suo
[//]: ## coinquilino, proprio come il mio gioca a carte. Giovi, io fratello è il mio
[//]: ## coinquilino e gioca a Magic

## Mamma

Sono stato un po' sfrontato nei confronti di mia mamma. L'ho ripresa perché mi
ha mentito. Quando le ho chiesto le ragioni per cui mi ha mentito, è scoppiata
in lacrime. Non sono sicuro di comprendere bene le ragioni per cui non mi abbia
detto la verità. In particolare, le ho parlato di Estina. Dopo una settimana le
ho chiesto a chi l'avesse detto e ha risposto solo al papà. Oggi la mia
cuginetta mi ha chiesto come fosse la mia ragazza. Palesemente non ne ha parlato
solo con mio papà.

Comunque sia non mi ha risposto. Non capisco perché non mi risponda, quando le
chiedo come mai ha mentito. Non capisco se pensasse di passarla più liscia
senza che mi dicesse niente; oppure fosse preoccupata del modo in cui l'avrei
presa sapendo delle persone a cui l'avesse detto.

Ora credo di aver fatto quello che ho fatto, perché Estina spesso mi mente, o
almeno ho la sensazione che così sia. Per questo motivo volevo approfondire
perché mai una persona dovrebbe mentire per quanto riguarda qualche stronzata.
Ebbene non ho avuto la risposta che tanto volevo sentire. In quale modo dovrei
porre le domande per ottenere una risposta?

Scusa mamma, se faccio esperimenti su di te. 

## Estina

In effetti, quando si parla di Estina tendo a diventare piuttosto insicuro e 
tendo ad overthinkare il tutto un po' troppo. Questo senz'altro conduce a 
fraintendimenti, da parte mia e da parte sua.

Ho scritto a Estina, per augurarle una buona Pasqua. Ho citato un pezzo di
Irbis

"Forse un po’ ti ho deluso, 
ogni secondo perso sotto il diluvio
Non sono stato bravo a fare affari mai"

Le ho spiegato che è uno stralcio della canzone "bacio", di Irbis, appunto.
Non ha ancora risposto.
Mi rendo conto che tra di noi soprattutto per quanto riguarda i messaggi ci sono
grossi fraintendimenti.
Io gliel'ho mandata riferendomi al fatto che le ho chiesto un bacio e lei mi ha
abbracciato.
Non sono sicuro che mi abbia detto di no. Piuttosto si è avvicinata parecchio,
fino a sedersi sopra di me. Quindi probabilmente mi stava per baciare,
ovviamente sul momento non me ne sono minimamente reso conto e l'ho scostata.
Sono un coglione; detto questo... credo che abbia frainteso le mie intenzioni, 
come se mi stessi scusando che le ho chiesto di baciarmi.
In effetti, è vero che sto dichiarando che ho sbagliato a chiederle un bacio. Il
fatto è che avrei dovuto baciarla e basta. Credo che lei pensi che ho cambiato
idea. Che non voglio baciarla più.
Questo è un bene. In questi giorni ci penserà parecchio su. E spero che sarà più
predisposta ad aprirsi nei miei confronti.

D'altro canto oggi avevo un cardigan del suo colore preferito. Spero che sia un
dettaglio che non è passato inosservato. Credo che non sia passato inosservato.

## Enrich

Ho capito bene o male come funziona il sito che vuole Enrico, domani spero di
essere in grado di spiegargli il tutto per bene.
Assurdo che sia così semplice gestire un sito, gratuitamente, con .md file.
L'open source è davvero il futuro.

## Weav

Purtroppo non sono andato avanti con weav. Chissa se domani farò qualcosa,
chissa se avrò voglia e tempo di proseguire il lavoro martedì. Più che altro ho
qualche dubbio sulla metodologia di lavoro da seguire. Vorrei fare un parser:
una libreria richiamabile e usabile in python per utilizzare "profile", la
porzione di backend che ho riscritto.
La libreria deve essere scritta in modo sistematico e automatico, quindi devo
fare un convertitore di struct da go a rust. Fatto questo devo fare delle
funzioni che ritornano qualcosa e segnalino eventuali errori, in rust, in modo
tale che il risultato sia utilizzabile in python. Le funzioni dovrebbero essere
una biiezione degli endpoint in go. In modo tale che chiami la funzione, questa
si connette all'api "profile" e viene tornato il risultato. In rust. Chiaramente
si tratta di una libreria utilizzabile in python per cui, le funzioni così
definite sono utilizzabili in python. Di fatto permette di interfacciarsi con
l'api che ho scritto senza rendersi conto che si sta utilizzando un'api. In
questo modo il backend diventa decisamente coeso!
