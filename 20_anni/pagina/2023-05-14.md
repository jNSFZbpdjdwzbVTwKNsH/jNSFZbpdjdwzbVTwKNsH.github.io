--- 
layout: page
title: 14/05
category: diario
---

Ieri sera siamo usciti di casa alle 23, siamo andati al pedro, ma non ci hanno
lasciati entrare: purtroppo siamo arrivati tardi. Ci siamo diretti verso lo
stadio: si riesce ad accedere ad uno stadio vuoto, però è abbastanza sigillato e
abbiamo preferito non oltrepassare alcuna recinzione. Quindi anche lo stadio è
stata una delusione. Infine, siamo andati al parco degli alpini. Ero già stato
al parco degli alpini prima di cominciare l'uni, c'era un concerto di una
qualche rapper di cui non ricordo il nome. Tenevano anche la raccolta firme per
il referendum sull'eutanasia. Bei tempi, pieni di speranze e ideali.  
Siamo arrivati al parco degli alpini a mezzanotte e non c'era nessuno, però il
baretto era aperto e ci siamo presi una birretta a testa. Abbiamo chicchierato
io e il mio compagno di classe del liceo alla fine. Questo compagno del liceo l
chiamerò introverso, è sia timido che introverso, quindi lo chiamerò introverso.
Mi piace parlare con l'introverso, mi piacciono le nostre conversazioni, anche
se così su due piedi non mi ricordo di cosa abbiamo parlato.  

Questa mattina non mi sono allenato. Reputo che prendersi una giornata di
riposo, per non sforzare il fisico sia molto importante. Dato che mi alleno
quotidianamente non credo che più di un giorno di riposo sia necessario. Forse
potrei prendermi una giornata di riposo dall'allenamento alla settimana. Non è
qualcosa di fondamentale, quindi credo che andrò a caso a questo riguardo.  

Oggi mio fratello si è fatto un giretto e mi ha lasciato a casa da solo. Io e
mio fratello andiamo d'accordo. Litighiamo poco spesso e se litighiamo si
tratta per lo più di stupidate risolvibili nell'arco di 30 min, solo che né io
né lui abbiamo voglia di spendere quei 30 min. Ho l'impressione di parlare poco
con mio fratello, ho l'impressione di parlare di più con qualunque dei miei
amici. Credo che questo non sia vero, però. Semplicemente io e mio fratello
viviamo assieme, quindi è naturale che non trascorriamo 3 o 4 orette di fila a
chiacchierare, il tempo che trascorriamo assieme tende ad essere ben più
diluito lungo la giornata. Voglio molto bene a mio fratello :)  
Io amo mio fratello!
