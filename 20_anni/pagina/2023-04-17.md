--- 
layout: page
title: 17/04
category: diario
---

## Me

La giornata si è svolta proprio come avevo immaginato :)  
Sono felice che svegliandomi alle 7, come già facevo, alzandomi subito dal
letto, non solo arrivo in tempo a lezione, ma riesco anche a ricavare il tempo
per allenarmi. Propositi per il futuro: guadagnare mezz'ora la mattina per
allenarmi un pochino meglio; comunque non voglio esagerare che poi mi scazzo e
non faccio più niente. Oggi ho fatto qualche esercizio di algoritmi. Purtroppo
ho la sensazione di essere poco concentrato. Le mie routine sono fortemente
basate sullo studio, quindi non è un problema. Mi piacerebbe avere un po' di più
la testa su quello che faccio, ecco tutto. Pretendo tanto da me, ma chi altri
dovrebbe pretendere da me? e soprattutto chi altri dovrei ascoltare se non me?  
La cosa strana della mia motivazione è che è basata davvero sul nulla: faccio
quello che faccio perché altrimenti mi annoierei, principalmente. Una volta il
mio compagno di banco delle superiori disse che chi studia tanto, studia perché
non ha amici con cui stare. In parte è vero, non credo che gli amici siano così
fondamentali, però studio perché non ho di meglio da fare. Lungi dal volere più
amici, sia mai, davvero troppo stancante e logorante.

## Anime

Ora sto andando a casa di quel compagno di banco, che ci guardiamo Death Note,
gran bell'anime. Lui non ha visto molti anime, quindi lo sto introducendo a
questo mondo luminoso, magnifico e splendente.

