--- 
layout: page
title: 11/10
category: pagina
---

Oggi mi sono svegliato alle 7, molto intontito, tuttavia non mi dovevo fare lo
shampoo, quindi sono arrivato 5 min in anticipo a lavoro. Ho tagliato un po' di
frutta la frutta e nel corso della giornata l'ho finita. 
Direi che le cose da fare tra le 7 e le 8 di mattina vanno bene e ci sto 
con i tempi. Con un po' di pratica
divento un attimino più veloce, forse.  
Poi ho lavorato dalle 8 alle 13, come sempre. Ero piuttosto intontito per le
prime 3 orette di lavoro, ma per quello che dovevo fare, non è un problema, per
niente, anzi; se vado a lavoro molto riposato mi annoio parecchio, se sono un
po' stanco mi concentro per rimanere sveglio e riesco a svegliarmi con calma.  
Il pomeriggio sono uscito con gli amici del Dendy, ho visto il Dendy, ma non
siamo stati assieme molto tempo.  
Verso le 16:30 sono andato in aula studio e ne sono uscito verso le 19:30. Sono
riuscito a guardarmi un paio di lezioni di ricerca operativa, il corso più
stimolante, credo (so far). Direi che ingegneria del software è il corso più
importante, perché introduce le tecniche lavorative da adottare in un'azienda,
un argomento fondamentale per lavorare, anche per quanto riguarda il machine
learning.  
Tecnologie web tratta di argomenti semplici, ma fondamentali per quanto riguarda
una laurea in informatica, non c'è una vera sfida, si tratta più che altro di
gusto estetico e di esperienza, ovvero conoscenza delle tecnologie e dei metodi
da adottare; i quali non sono troppi e non sono complessi.  
Infine, ricerca operativa approfondisce alcuni paradigmi di analisi di problemi
notevoli. All'università ho imparato il significato della parola notevoli, vuol
dire ben noti e standard; si usa questa parola per riferirsi a dei pattern,
modelli, a cui riferirsi e a cui ricondursi, per non improvvisare una soluzione,
ma adattarne una già nota (appunto). Mi piace molto la parola "notevoli".  
Tendenzialmente i problemi reali sono agglomerati di problemi notevoli, dunque
per risolvere i problemi reali bisogna imparare a scomporli in problemi notevoli
la cui soluzione è già nota. Tendenzialmente ci sono più problemi notevoli a cui
ci si può riferire, per cui sta al lavoratore/studente improvvisare la
"scomposizione" più appropriata, per cui lazy ed efficace (efficiente).  

Oggi mi piacerebbe aver avuto più energie in molti momenti della giornata, in
particolare la sera, per riuscire a studiare un pochino di più. Ho l'impressione
che le giornate che sto vivendo mi esauriscano, ma mi rendono anche molto
felice. Tutto sommato il weekend, in genere, riesco a recuperare, ma non penso
che proseguirò con questo ritmo per l'intero semestre. Ho bisogno di decidere
che cosa tagliare, per avere un po' più di tempo per rilassarmi. In realtà so
già che cosa ho intenzione di tagliare: le uscite la sera, that is; ho bisogno
di andare a dormire presto, perché se dormissi il pomeriggio, poi non riuscirei
a studiare, quindi l'unica cosa che posso tagliare riguarda le uscite la sera.  
Sento il bisogno di imparare a regolarmi per quanto riguarda questo punto.
