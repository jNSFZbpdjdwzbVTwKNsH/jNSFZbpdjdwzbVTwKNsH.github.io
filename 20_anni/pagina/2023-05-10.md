--- 
layout: page
title: 10/05
category: diario
---

## Me

Oggi mi sono allenato, ma ho una news: ho svegliato mio fratello e ci siamo
allenati assieme! D'ora in poi, ci alleneremo assieme tutte le mattine.  
Allenamento a parte, ho guardato qualche anime e basta.  
Potrebbe essere un mezzo burnout il mio. Anzi è proprio un periodo in cui ho 
voglia di fare niente. Detto questo, trovo che la mia coscienza sia molto
gentile e affettuosa nei miei confronti: mi vuole bene e mi dice che ho solo
bisogno di tempo e che va tutto bene :)  
Ho l'impressione che stia agendo attraverso l'inconscio. Ogni giorno che passa
mi sento un po' più carico e più felice anche se non faccio niente. Non ho
intenzione di mettermi una data di scadenza, quando mi sento pronto mi rimetto a
studiare. Ho l'impressione che la mia coscienza agisca di nascosto da dietro le
quinte e che si stia impegnando molto per farmi agire, è proprio instancabile.
Credo che in genere sia molto diretta e quasi distruttiva, però penso che si
adatti rispetto allo stato in cui mi trovo. Ovviamente in vacanza è praticamente
inesistente, mentre sotto la sessione è quasi mostruosa: mi disturba nei momenti
in cui mi risposo.  
La coscienza mi sembra un nonno che ha già vissuto la sua vita e da consigli ai
suoi nipotini, in questo momento. Durante la sessione, invece mi sembra molto di
più come un genitore che si è rotto le scatole di stare ad ascoltare il proprio
bambino.  
Io sono anche la mia coscienza, mi piace molto la mia coscienza, ma trovo che
sia difficile dire che la amo o che le voglio bene. Penso che le emozioni o i
sentimenti nei propri confronti non abbiano alcun senso. Palesemente voglio il
mio bene e ho la sensazione che vorrò il mio bene sempre e comunque, mi sembra
qualcosa che non può cambiare. D'altro canto, credo che i sentimenti e le
emozioni siano tali proprio perché cambiano e si evolvono nel corso del tempo.  
Auguro a chiunque una coscienza paziente, calda e affettuosa come la mia!
