--- 
layout: page
title: 09/10
category: pagina
---

Mi sono svegliato alle 7 e ero a lavoro alle 8. Noto che ho bisogno di
una decina di minuti in più la mattina: avevo ancora un po' di fame, quando ho
terminato la colazione; inoltre vorrei avere il tempo per prepararmi
qualcosuccia da mangiare durante il giorno, tipo delle pere. Quindi buon
proposito per domani: quando suona la sveglia mi alzo dal letto. Non ho
molto tempo perché ogni mattina mi faccio la doccia. Per recuperare i 10
min, quando suona la sveglia mi alzo, tanto, mentre sono in doccia mi sveglio e
così dovrei essere a posto.  
All'una ho mangiato in mensa e come l'altra settimana ho beccato gli amici del
Dendy ed il Dendy. It was a pleasent afternoon.  
La sera sono tornato a casa a spacchettare il computer di mio papà: gli ho fatto
il setup e la settimana che viene lo provo (per il tempo che ho).  
Ho l'impressione di non aver ancora acquisito una mia quotidianità, perché lo
studio è ancora inesistente in questi giorni. L'altra settimana ho visto quello
che è stato svolto a lezione, quindi non sono molto preoccupato; suppongo che
una quotidianità più orientata allo studio verrà fuori quando cominceremo i
progetti di ingegneria del software e di tecnologie web. Non abbiamo ancora
cominciato i progetti, perché ci manca la teoria che dobbiamo dimostrare di aver
appreso (e abbiamo bisogno di rafforzare) con i progetti. Quindi ha senso che
per il momento lo studio sia in secondo piano. Potrei studiare per conto mio gli
argomenti, ma ancora una volta, non ce n'è bisogno.  
Invece, non so ancora cosa voglio fare domani: fungo o across?  

Sono molto felice di queste giornate autunnali che mi sto vivendo a Padova; sono
molto calme e tranquille, mi rassicurano e mi mettono a mio agio.
