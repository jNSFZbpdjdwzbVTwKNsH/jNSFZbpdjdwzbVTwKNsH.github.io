--- 
layout: page
title: 24/05
category: pagina
---

Ieri sera ci siamo messi in fila per entrare alla festa di medicina, però dopo
un po' che aspettavamo ci siamo rotti le scatole, così siamo andati in Portello.
Si è conclusa come una serata classica. Non so ancora che cosa farò questa sera,
ho un paio di idee in mente, though.  

Oggi mi sono alzato alle 9.30, non ho dormito 8 ore nemmeno oggi. Dormire meno
di 8 ore ha dei pro e dei contro: è molto semplice addormentarsi la sera, se il
corpo è in deficit di sonno. Dato che non sono lontano dalle 8 ore di sonno non
sento ripercussioni sul mio stato mentale: non mi sento stanco.  
Mi sono allenato: per allenare le gambe, faccio squat single leg. Oggi ho fatto
5 serie da 10 rep con un minuto di pausa. Ho intenzione di aumentare le serie di
giorno in giorno fino ad arrivare a 10 serie. In realtà potrei anche aumentare
il numero di rep per arrivare a 20 rep per serie. Anche in questo modo arrivo a
fare 100 rep per gamba in tutto. Però questa seconda soluzione mi dà la
possibilità di fare il passo successivo un po' più velocemente. L'obiettivo è
quello di fare 100 rep per gamba in 10 serie da 10 con 10 sec di pausa. Come per
i piegamenti in sostanza. Devo riflettere alla progressione.  
In linea di massima per allenarsi, direi che bisogna cominciare con un carico
molto leggero e aumentarlo con calma tra una sessione e l'altra, all'inizio.
Dopo un mese che si aumenta il carico ogni giorno, si comincia a rallentare
l'aumento di carico e lo si porta ad una volta ogni tre giorni, poi una volta
alla settimana ed infine una volta al mese, più o meno. Non so esattamente
quando è il tempo di aumentare, più che altro lo sento con il corpo.  

Questa mattina, ho anche messo un po' in ordine la casa. Alle 15 sono arrivato
in aula studio. Ho studiato parecchio: ho recuperato 10 lezioni di paradigmi di
programmazione. Mi piace il corso, ma ho l'impressione che sia piuttosto
superficiale, suppongo che sia giusto così: è un corso a scelta da 6 crediti.  
La sera sono andato alla festa organizzata dall'egocentrico. Poi ha cominciato a
piovere, quindi sono andato a casa dei miei compagni del liceo e abbiamo visto 
death note con i miei compagni del liceo.
