--- 
layout: page
title: 22/07
category: pagina
---

Ieri ci siamo trattenuti a Veruda a causa di un temporale: Veruda è una baia
protetta da tutti i venti. Oggi abbiamo percorso 24 miglia e siamo arrivati a
Unije: abbiamo attraversato il Quarnaro. Finalmente l'acqua è trasparente: il
fondo del mare non è più sabbioso, ma roccioso. La proposta di domani è Ilovich.
In questi giorni ogni tanto programmo, anche se ieri e oggi non ho programmato,
leggo e guardo le vele. Mi sono portato tre libri per queste vacanze e ho finito
il primo, mi è piaciuto davvero molto. Il libro che ho comiciato ieri lo trovo
un po' più noiosetto: una persona si fa un sacco di pare su cosa sia la scelta
giusta e con giusta intendo proprio socialmente accettata, non egoista e
migliore per sé. Non è il tipo di topic che mi interessa, le pare sociali che si
fanno gli altri. Già ho le mie, perché dovrei mai leggere quelle di altri? In
realtà il libro mi piace, solo che è ambientato un secolo e passa addietro, per
cui risulta più difficile immedesimarsi nella problematica descritta. Di per sè
la tematica è anche curiosa, ma il problema oggi non si pone quasi in nessuna
circostanza e comunque io agirei in modo decisamente diverso dal protagonista
del libro, motivo per cui non arriverei mai a farmi le pare che si fa il
protagonista.
