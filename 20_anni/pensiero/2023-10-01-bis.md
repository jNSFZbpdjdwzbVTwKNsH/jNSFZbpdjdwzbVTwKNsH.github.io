--- 
layout: page
title: Music vs Robot
category: pensiero
---

[Music vs Robot](https://github.com/danesinoo/music_vs_robot) è un programmino
che ho scritto con un mio compagno di uni, per il corso di programmazine ad 
oggetti. Mi è piaciuto molto sviluppare tale progetto: è stato molto divertente
e sono molto soddisfatto del risultato finale. Mi è piaciuto talmente tanto che
lo sto riscrivendo da capo (per la terza volta).  
In realtà, il codice così come l'avevamo scritto è molto ben organizzato, non ha
bisogno di essere toccato, in modo alcuno (forse si può migliorare un pochino
l'interfaccia grafica). Non ho intenzione di scriverlo in cpp, though. Invece,
voglio rispolverare un linguaggio di programmazione che mi interessa molto di
più (essendo il linguaggio sulla bocca di tutti): 
[Rust](https://www.rust-lang.org/).  

Rust è stato il secondo linguaggio di programmazione sopra cui mi sono
cimentato. Tuttavia, fino a che non ho completato il corso di programmazine ad
oggetti, ho mantenuto delle lacune piuttosto ampie (e mi piacerebbe chiudere
ulteriori lacune con calma). Mi riferisco al
[polimorfismo](https://it.wikipedia.org/wiki/Polimorfismo_(informatica)), che
non ho minimamente approfondito nello studio di Rust, perchè è l'argomento di
studio principale di programmazine ad oggetti. Avendo studiato il polimorfismo
(applicato a cpp), sono in grado di sfruttare il polimorfismo in Rust, in
teoria. Sto riscrivendo Music vs Robot in Rust proprio per essere sicuro del
passaggio logico.  

In realtà, Rust è un linguaggio più sicuro di cpp. Che cosa
intendo con più sicuro? Il codice che ho scritto in cpp la prima volta andava in
segmentation fault, senza che ne comprendessi il motivo; ovvero il programma si
chiudeva di punto in bianco. Ho provato a cercare la riga di codice colpevole
del malanno per quasi una settimana senza successo. Così, con calma, durante le
vacanze ho riscritto da capo l'intero codice. Ovviamente, dato che ho riscritto
da capo l'intero codice, l'ho riorganizzato e l'ho strutturato un po' meglio.  
Rust è più sicuro di cpp, perchè questo tipo di errore non si può verificare.
Non tutto è oro quel che luccica: per evitare questa tipologia di errore Rust
impone un modello di programmazione un pochino meno flessibile rispetto a cpp,
in modo tale da assicurare la stabilità e la robustezza del programma. Qualche
video su youtube (di persone che lavorano nel campo dell'informatica da qualche
decennio), spiega che queste limitazioni sono dovute ad un miglior modo di
programmare; ovvero sia in Rust è imposto, e in cpp dovrebbe essere
imposto.  
Quindi io parto da del codice in cpp, abbastanza ben organizzato e lo riporto in
Rust, mantenendo la medesima organizzazione del codice, ma cambiando le cose che
hanno bisogno di essere cambiate (__mutatis mutandis__, letteralmente), a causa
delle imposizioni maggiori del secondo linguaggio. In modo tale da
familiarizzare con "la buona programmazione", o quantomeno provarci.  

Sto riscrivendo il codice in Rust anche perchè voglio imparare un pochino di
html, il linguaggio per scrivere le pagine web.  
Il programma che ho scritto per l'uni va compilato nel proprio dispositivo. 
Questo
processo, tendenzialmente è lungo e tedioso. Riscrivendo il programma per il
web, diventa possibile giocare  a __Music vs Robot__ direttamente dal browser,
collegandosi a qualche url (so già come mettere il tutto online, for free,
quando il progetto è completo). Fondamentalmente sto costruendo il mio
portfolio.  
Il problema di html è che non mi piace niente. Per cui, provo ad unire Rust ad
esso in modo tale da renderlo un po' più entusiasmante, forse. Vorrei imparare
ad usare [leptos](https://www.leptos.dev/), per essere in grado di visualizzare
tale programma.
