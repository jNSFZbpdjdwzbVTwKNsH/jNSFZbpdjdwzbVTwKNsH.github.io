--- 
layout: page
title: Nuovo anno
category: pensiero
---

Oggi sono tornato a Padova e mi rendo conto che non voglio ricominciare l'uni.
Per questo motivo voglio provare a fare abbastanza poco i prossimi giorni: fare
niente mi motiva e mi fa venire voglia di fare qualcosa.  
Ho visto un video su youtube che mi ha fatto riflettere: parla di un matra da
ripetersi. Il mio mantra è il seguente "va tutto bene" oppure "va bene". Chissà
se mi aiuta ripetermelo ogni tanto, quando ne sento il bisogno. Me lo sto
ripetendo in questo momento.  
Mi sento un po' in colpa perché non ho invitato il soldatino di dio in barca con
un altro mio amico. Non mi piace sentirmi in colpa. Gli chiederò scusa, penso.  
Mi piacerebbe, per questo anno accademico, avere la medesima testa che avevo 
quando ho
cominciato il secondo o ancora meglio il primo anno: ero molto convinto e
determinato, credo; infatti, mi piaceva molto quello che studiavo. Ora mi piace
quello che studio, ma mi sono un po' stancato di studiare. Non che sappia che
cosa fare al posto di studiare, in effetti ho poca voglia di lavorare as well.  
Non sento di potermi prendere una pausa per un po' di tempo. La pausa che sento
di aver bisogno di prendere è davvero lunga. Direi più o meno un annetto. Forse
quando torno dalla Danimarca, dopo aver lavorato un paio d'anni, se ho 
risparmiato qualche soldo mi prendo un anno sabatico o qualcosa del tipo. Mi
piacerebbe prendermelo avendo una famiglia: una ragazza e un figlio, così gli
sto accanto il primo anno. Poi torno a lavorare e me ne prendo cura, that is.
Credo che mi piacerebbe molto.  
Non so se sia opportuno prendere energia immaginando il futuro, sognando.
L'energia che prendo immaginando il futuro è rischiosa: quello che mi immagino
non è detto che accadrà, per cui potrei rimanerne piuttosto deluso. Resta che
cambio continuamente, per cui ora mi impegno pensando al futuro e magari in
futuro non vorrò fare quello che voglio fare ora, quindi non ne rimmarò deluso.
Mi sento davvero molto insicuro in questo momento. Stanco.  
Può darsi che mi senta come mi senta anche perché in questi giorni ho avuto un
ritmo piuttosto serrato di cose da fare. Ho avuto poco tempo da trascorrere da
solo con me stesso e non ne sono più abituato. Con l'inizio dell'università la
routine cambierà in modo piuttosto drastico. Spero di essere in grado di reggere
alla botta più psicologica, credo, che riceverò.  
Lo scorso semestre era il più impegnativo dal punto di vista accademico, ma l'ho
diluito con l'estate, ne avevo bisogno. Sono felice del modo in cui mi sono
organizzato. Direi che tutto è andato come speravo (poteva andare meglio, ma è
andata davvero molto bene).  
Questo semestre dovrebbe essere meno impegnativo da un punto dal punto di vista
dello studio; credo che sarà il più impegnativo da quando ho cominciato l'uni,
per quanto riguarda il dispendio di energie, però. Lo vedo come un allenamento
adeguato alla Danimarca. In Danimarca dovrei fare bene o male le stesse cose,
con l'aggravante che sono in un luogo in non parlo in italiano e faccio fatica a
capire quello che dicono le persone che mi circondano. La vita di uno straniero.
Stavo pensando di cominciare a studiare danese il prossimo semestre. Ho tante
idee per il prossimo semestre:  
- imparare il danese
- prendere la patente nautica
- lavorare, per mettere da parte qualche soldo
- laurearmi
- fare il tirocinio
- seguire un corso a scelta (se non lo faccio questo semestre)

Credo di avere l'energia per fare solo 4 delle cose fin qui elencate e ho la
sensazione che mi sto dimenticando qualcosa. Non ho la necessità di scegliere
ora; ma fare il punto della situazione mi aiuta a capire che forse sarebbe
meglio seguire un corso a scelta questo semestre, così da avere modo di fare
qualcosa di carino il prossimo semestre.
